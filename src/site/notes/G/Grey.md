---
{"dg-publish":true,"permalink":"/G/Grey/","title":"Grey","tags":["Englishtexttranslated","kutya"],"created":"2024-05-10T17:13","updated":"2024-05-13T03:08"}
---


# Grey

[[S/Szürke\|Szürke]], [[O/Ősz\|ősz]]; őszül.  
Amerikai angol (helyesebb) írásmódja `gray`. Másutt is láttuk, hogy az amerikai angol megtartja a régiesebb formákat.  

Az óangol `grǣg` forma az olasz `grigio`-val[^1] egyetemben a [[G/Görög\|görög]] névalakhoz azért hasonlít, mert a fekete-fehér színek és az azok közti szürke átmenetek egy [[K/Kör\|kör]]re szerveződnek, az állatkör-életkörre. Hasonló eset lehet a magyar [[S/Szürke\|szürke]] esetében, ahol szür = kör, de ott inkább a szürke fényes, ezüstös minőségét érezni ki.  

SZ →(H) K → G hang-evolúciós vonalon levezethető a [[S/Szár\|szár]] ([[S/SZÍR\|szír]]) fényes jelentéséből, úgymint a vén is a fény (újjászületés) felé megy, vagy a haj színének hasonlításából. Természetesen [[S/Szürke\|szürke]] szavunkból kell kiindulni, ami a szír/szer és a szar/szer közötti állapotot jelzi, a benne lévő ü hanggal.  

Leginkább az vezet eredményre, ha mégis elvonatkoztatunk a szürkétől és a [[K/KAR\|KAR]] címnél írottakat és az ott szereplő képet vesszük figyelembe: az alul, alvilág felé tartó övezetben csökken a fény és találni a halált is: vesd össze [[C/Crap\|crap]], [[C/Carp\|carp]] = ponty, [[K/Kara\|kara]] = fekete, és persze [[K/Kór\|kór]] és [[K/KÁR\|kár]] szavainkkal, valamint Jankovics Marcell Mély a múltnak kútja című könyvének 105. oldalán talált szavakkal (azok alapján készült új írás KAR-nál).  

CzF talál, afféle Jankovics Marcelltől is megszokott rokonítást (itt a kör szó [[K/Kor\|kor]] párja kerül elő):  

> GYAR  
>  elvont gyök, mely gyarlik, gyarló, gyartat, gyarat származékokban am. nehézkes, mintegy göröngyös menetű csuszás, huzódás, surlás, valamely tárgy fölszinén vonczolás; és ez eredeti és természeti jelentése; gyarap, gyarapodik, gyarmat szókban pedig átvitt értelemben apránkénti, fokonkénti szaporodást (terjedést), növekedést, sokasodást jelent. Rokonok vele gar, ger, kor és sar gyökök is; továbbá idegen nyelvekben a szanszkrit `dsár`, am. elhajlik; eltér; sülyed; korosodik; innen: `dsarat` am. koros, korban előhaladott, ki már csak húzza lábait, vánszorog, gyartat. Ide tartozók a hellen `ghraw` v. `ghraskw`, a német `grau`, `Greis`.  

A [[C/Crow\|crow]] címnél talált latin `crepusculum` = sötétség szótól eredő angol `crepuscule` = szürkület jelentése és gyökeleme alapján itt kell keresni eredetét.  

## Izlandi grey

A Wiktionary [ezen](https://en.wiktionary.org/wiki/grey#Icelandic) oldalán rendkívül érdekes dolgot találunk.  
Az elavult izlandi `grey` = szuka, mely jelentés 'szegény pára/ember' jelentésre változott. A ma is használt szó szukára a [[T/Tyke\|tyke]] címnél említett `tik`.  
A Wiktionary oldalon az alábbi magyarázat szerepel:  

> Original meaning: meager dog (greyhound), whereas in English the semantic developed to simply a lean dog, this was transferred mostly from the dogs all together to mean a poor little thing - a poor person. The semantic change to something poor has already taken place in the old language.  
> —  
> Eredeti jelentése: sovány kutya (agár), míg az angolban a szemantika egyszerűen sovány kutyává fejlődött, majd ez a kutyáról vitetett át a szegény kis dolog – szegény ember jelentésbe. A szemantikai változás valami szegényesre már a régi nyelvben is megtörtént.  

Ez a magyarázat azért érdekes, mert a [[M/Meagre\|meager]] = sovány egyszer a Czeglédi K. által megadott komi, cseremisz görbét jelentő szavait[^2] idézi és a görbe = kurva = szuka fogalmi azonosságot feltártuk, ahogy ismert a hajlat/görbe = ív (íj) = eb (kutya) fogalmi kapcsolatrendszer is.  
A meager pedig nemcsak a magyar/Magor nevekkel, hanem a [[M/Makara\|Makara]] címnél előjövő orosz szegény embert jelentő `makár` szóval is azonos. Azaz a szuka, agár, sovány, szegény fogalmak mind évköri értelmüek és a [[L/Lemniszkáta\|lemniszkátá]]ra utalnak.  

Hogy a szürkét jelentő IE szavak akkor kurva/görbe kiindulásúak lennének, ezt így nehéz megmondani. Nyilván nem magyar nevünk gyar eleme lesz eredetük, még a fentiek ellenére sem.  

## Lábjegyzetek

[^1]: Lábjegyzet:  
Furcsamód az olasz szó elé sincs g-előhangos latin előd.  

[^2]: Lábjegyzet:  
A komi `megyr` = ív, hajlított forma, `mygör` = figura, alak, forma és mari `mykyr` = görbeség szavak és társai sok helyen szerepeltek. Lásd pl. [[M/Makara\|Makara]] címnél.  