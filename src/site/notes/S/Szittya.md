---
{"dg-publish":true,"permalink":"/S/Szittya/","title":"Szittya","created":"2024-04-23T18:19","updated":"2024-04-23T18:19"}
---


# Szittya

Manapság divatos szó a [[S/Szkíta\|szkíta]] magyarításaként/változataként. Kandra Kabos Magyar Mythologia című könyvében is így jön elő. Mivel a krónikákat latinul írták, nem gondolnám, hogy ez a szó régen kipróbált volna, inkább újabb kori műszó lehet, de mindenképp a görög `skytha` és latin közvetítőjének magyarítása.  
Ennek ellenére Kiszely István Magyarország bemutatkozik – A magyarság rövid története című az Ősi Gyökér 2009/2. sz. megjelent cikkében azt írja, hogy szkíták annyi mint ősi magyar néven a "szittyák." Erősen kételkedem. Péterfai János szerint is úgy a szkíta, mint a szittya későbbi alak.  
Ennélfogva [[P/Práczki István\|Práczki István]] azon feltételezését, hogy a [[C/Citadel\|citadel]] szóban is meglévő olasz `città` és az angol [[C/City\|city]] szavak a szittya "népnevünkből" erednének, elutasítom. Másutt olvasom, hogy Bakay Kornél professzor, történettudós szerint is a szkíták neve a görögöktől származik, akik a szittya szót nem tudták másként leírni...  
Inkább mondanám azt, hogy a [[S/Szít\|szít]] szavunk okozza a zavart. Ha létezhet szittya, az a szít szó származéka lenne, nem a skytha-szkítáé.  

Szintén Práczki István gondolata, hogy szerinte Gárdonyi Géza Láthatatlan emberének főszereplője Zéta, a Szittya volt, aki a hunok istene volt. [[S/Szutek\|Szutek]] és [[S/Széth\|Széth]] valóban ismert istenek voltak.  
Lásd még [[S/Szita\|szita]].  