---
title: Ború
foreignTitle: false
aliases:
  - ború
status: dg_uploaded
tags: 
share: true
dg-publish: true
dg-created: 2024-04-21T12:46
dg-updated: 2024-04-24T01:08
dg_upload: VNC done
dateCreated: 2022-12-14
dateModified: 2024-04-24T01:08
ghrepoURL:
  - github.com/zanodor/obsidian_tudastar/blob/7b070e193f40e5d23a2f818bf803593fb05aaed9/B/Bor%C3%BA.md
  - github.com/zanodor/TUDASTAR/blob/12e71176f7f0e3138e483799d57d853e1bed8a4e/B/Bor%C3%BA.md
  - github.com/zanodor/TUD1/blob/b900c58b922989f3c96bc06d69188591c2041c82/B/Bor%C3%BA.md
  - github.com/zanodor/TUD1/blob/4f2b6ad3bf691ce93d72ebf71f72fd0cd5c8eb69/B/Bor%C3%BA.md
  - github.com/zanodor/TUD1/blob/55304f835547540c63e0d98555288790464fd9e2/B/Bor%C3%BA.md
---

# Ború

#### Péterfai János írja:

> Ború és [[B/Borul\|Borul]] szavaink alapja is a Bor, vagyis Víz, ami Magas is, mint a Nap, mert az esők magasról esnek a talajra. Bor-Ú esetleg Hosszú-Bor, vagyis Nagy-Víz, amikor nagy esők eshetnek a beborult égből. A Bortól is elborulhat az ember józan esze. A kancsóból a víz is kiborulhat, továbbá idegileg is kiborulhatunk. Folytathatnánk a sort, de a feladat a Bar és rokonai egységbe foglalása.  
>
> Borong bizonyára a Borongó rövidülése, a Bor érthető víznek és boritalnak is.  
>
> Feltűnik egy újabb alapszó, a Bú, amelynek jelentése kifejezetten Fekete. A Bús sereg Fekete sereg. De a Bú átvisz egy másik nagy szótartományba, amit érdemes önállóan megvizsgálni.  
>
> Ború szavunkkal közvetlen rokon a [[H/Háború\|Háború]] és rokonsága, mint a Háborgó, Háborít, Háborítatlan, Háborúság és mások. A szó Ha-Bor-Ú felbontású helyesen. A Ha (Há) szó közvetlen rokona a Ka és Ga, fontos jelentésük Ház, azután Hal, továbbá Dicsőség, a Hal igével és a Halál, továbbá Hál, és Hálál. Ez egy kicsit sűrű felsorolás, de nincs mit tenni.  

#### Magyar Adorján...

...a [[N/Nibelung-ének\|Nibelung-ének]] magyar eredete című tanulmányában írja:  
> Láttuk, hogy a "nibelung" szó magyarul "ködfiak"-at jelent és bizonyára valamilyen "homályfiak" , vagy más hasonló értelmű elnevezésnek csak németre fordítása.  
> A német nyelvben Nebel, a latinban, olaszban [[N/Nebula\|nebula]], nebbia, nebuloso, köd, ködös, homályos, borus, felhős jelentésű, mivel a `nubes` = felhőt jelent. Ez megfejti azt is, hogy a Nibelung-ének fordítója miért mondja, hogy a nibelungok [[B/Burgund\|burgund]] germánok voltak. Azért, mert a magyar boru, borulás, a köd, ködös szavainkkal azonos értelmű, úgyhogy ebből világosan kitünik még az is, hogy az eredeti magyar regében a gonosz gyilkosok nemzetségét, akik a "világosság fiát" meggyilkolták, még boru, vagy buru fiainak is nevezték.  
> Nem kétséges az sem, hogy a boru, vagy buru szó azonos a borít, beborít, leborít, burkol, beburkol szavainkkal is, tehát boru szavunknak felhő, homály, sötétség jelentése is volt. Az pedig közismert, hogy a finn és vogul rokonaink az [[E/Észak\|észak]]ot tartják mitologiájukban a sötétség és gonoszság hazájának, amit egyébként észak, helyesebben éjszak és éjszaka szavaink azonossága is tanusit. Az észak és a gonoszság eszmei azonositását a legtökéletesebben kifejezve a finn Kalevalában találjuk meg, ahol "Észak urasszonya" vén, csuf, gonosz boszorkányszerű nőalakban \[[[Louhi\|[Louhi]]\] van megszemélyesítve. A görög [[B/Boreasz\|Boreasz]] – Észak, teljesen egyezik "boru" szavunkkal.  
> Feltünő mindenesetre a boru, buru, burkol szavaink egyezése a [[B/Burgund\|burgund]] névvel, továbbá a poroszok régi magyar burkus és általában használt prusz nevével.  
> A latinban az ország neve is Borussia. Az pedig tény, hogy régen ugy a germánok, mint a szlávok a hunoktól csak Északra éltek.  
> A Nibelungok hazáját az ujabb, skandináv mondákban is Nifelheim és Nifelhel néven nevezzük. Az első értelme Ködhon, de a másodiké "homályos alvilág" is lehet, sőt halálországnak is magyarázható, mivel a germánok halálistennőjének neve: Hel, Halja, és Nehalennia volt, amely név nem csupán a mi halál szavunkkal egyezik, hanem a német "Hőle" (barlang) és "Hölle" (pokol) szóval is. Ez a német "Höle" szó a barlang, üreg, üresség értelmével (amelynek megfelel a mi hőle – hüvely és üres jelentésü, valamint a hólyag \[és [[H/Hülye\|hülye]]\] szavunk is) visszavezet bennünket a barlang és boru és így a sötétség burgund nevére, azaz a homály fiaira, a nibelungokra.  
> Ősnyelvünk egyik sajátsága és nyelvtörvénye volt az egytagu szavak megfordíthatása. Az említett hől, hól – üreg, üres, barlang, szóalak megfordítása képezi a magyar luk (lyuk) és a német `Loch` – lyuk szavakat, holott az árja nyelvekben e megfordítás törvénye nincsen meg. Meglepő tehát, hogy a finn mitologiában Észak megszemélyesítője, a gonosz boszorkány [[L/Louhi\|Louhi]], ami szintén a hőle és halál szó megfordítása és a luk szóval azonos.  
> [[B/Barlang\|Barlang]] szavunk tulajdonképpeni értelme is homály és sötétség volt, amit bizonyít, hogy a székely-magyarok nyelvében ma is barlang (kopott kiejtéssel: ballang) az igen sötét erdő, erdei homály és a homály általában is.  
> Mindezekkel ellentétben Siegfried nemzetségének, amelyről azt is mondja az ének, hogy Odintól származik, a neve "Wölsung". Maga Siegfried pedig a világosság fiaként van bemutatva. Nem kétséges tehát, hogy a "Wölsung" név völ- töve a mi világos, tájszólásban: velágos szavunk tövével, valamint a sumir "[[V/VUL\|vul]]" – tűz szóval azonos. Ismeretes ugyanis, hogy ősnyelvünk "u" magánhangzója gyakran "ö" hanggá is változott.  
> Ha pedig a Nibelung-Ének német, vagy germán eredetű, úgy bizonyára nem adták volna önmaguknak a nibelungok és Hagen oly nem szép szerepét, sem önmagukat "sötétség fiai"-nak el nem nevezik. Még kevésbbé fordulhatott volna elő, hogy a "világosság fiát" és Odin származékát "hun hősnek" nevezzék.  
- Jól látja Magyar Adorján tehát miről van szó: a [[F/Fény és sötétség\|fény és sötétség]] küzdelméről. Lásd folytatást [[N/Nibelung-ének\|Nibelung-ének]].  

Több helyen az égre vonatkoztatva ide, ború címhez utalóan tettem megjegyzést, holott inkább [[B/Bura\|bura]] címhez irányítottan kellett volna. A ború inkább az ég homályára utal, mintsem az égre.  

A [[B/Borul\|borul]]ás lehet forgás értelmű. Ilyen értelmű szavakat B-L vázzal lásd [[P/Pole\|pole]].  
Ott azt is megjegyeztük, hogy a ború hasonlóan értékelendő, mint a [[H/Hajnal\|hajnal]] szó. Ezzel utalunk vissza az imént említett [[H/Homály\|homály]] szóra is.  

Közben azt itt jegyezzük meg, hogy a [[B/Brow\|brow]] = szemöldök is lehet ég-jelkép és ború vagy inkább bura szavunkkal egyezik is. A [[F/Frown\|frown]] = szemöldökét ráncolja is (há)borús nézés.  

Domború szavunkban is megvan ború.  