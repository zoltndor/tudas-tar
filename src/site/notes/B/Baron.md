---
{"dg-publish":true,"permalink":"/B/Baron/","title":"Baron","created":"2024-04-20T13:47","updated":"2024-04-24T01:00"}
---


# Baron

#### Péterfai János írja:

> Báró szavunk borkus eredetűnek látszik, vagyis magyar nyelvű rangnév. Bar a Fekete Oroszlán, a középkori nemesek neve, az Ó az Úr neve, lásd Bar-Ó, vagyis Magas-Úr. Ezek a bárók sokat tettek azért, hogy legyilkolják a népet és teljesen kifosszák minden ingóságukból. A pestis kisebb baj volt, mint a bárók őrülete és gyilkolási vágya. De a Báró szót már értelmeztük.  

Megvan a keltában is (`baran`; ír `barún`), melyet persze Alex MacBain is az angolból jöttnek gondol. Bar-Án ugyanaz, mint a [[B/Bárány\|bárány]]: Nap az Égben.  

Az ófelnémetben is `baro` = (szabad) ember. Az albánban `burrë` = férfi, férj.  
Lásd még [[E/Earl\|earl]], [[C/Count\|count]], [[P/Prince\|prince]].  

#### Magyar Adorján...

...írja avar fejezetében:  
> De következtethető a föntiekből még az is, hogy az ősavarok, fekete vagy barna, hajzata természettől is göndör volt, habár ha ez nem volt eléggé ilyen, akkor mesterségesen is göndöríthették, aminthogy a haj mesterséges göndörítése ma is szokásos. Valamint hihető hogy már az ősavarok is viseltek parókát, különösen a kopaszodók. Ámde bizonyára nem követtek el oly ízléstelen túlzást amilyet a fönti rajzokon látunk. Aminthogy hasonló túlzásokat nem csak hajviseletben de igen sok másban is, mindig a hódító, hatalomra kapott, harcias de szellemileg fejletlenebb népek szoktak tenni, főképp dicsekvésből és úrvoltuk mutogatásából. Ilyen ízléstelenségeket, túlzásokat viszont magyar népünknél, sem viseletekben sem másban, nem láthatunk sehol.  
> Tény az is, hogy túlozott de akkoriban divatos göndör parókaviselet mindig csak uraknál, nagyuraknál volt szokásban, mert hiszen a minden nap dolgozó népnél ilyesmi viselése lehetetlenség lett volna. Eszerint pedig bizonyos, hogy a baron, báró nagyurat jelentő szó is összefüggött a göndörséggel és az ilyen [[P/Paróka\|paróka]]viselettel.  
> Habár emellett a baron szó még régebben, bizonyára úr avagy fejedelem jelentéssel, a Napisten egyik avar neve is lehetett, de jelenthetett ezenkívül ugyane szó, a már többször említett -on képzővel tüzeset, ragyogót avagy fényeset is, ugyanúgy mint ahogy az egyiptomiak királyai fáraon avagy fáraó – az avar eredetű [[H/Hykszosz\|hikszosz]]ok korából származólag – szintén: fényes, ragyogó értelmű volt, amit kétségtelenné tesz a hires egyiptomi **Fárasz** világítótorony ezen, bár már elgörögösített neve, aminthogy máig is használatos a görög-latin-olasz `fárosz`, `farus`, `faro` = igen erős fényű lámpa szó, amilyeneket főképp a szabadban való világításra vagy fényjelzésekre használnak és természetesen világitótornyokban ma is.  