---
{"dg-publish":true,"permalink":"/B/Béka/","title":"Béka","created":"2024-04-21T14:29","updated":"2024-05-16T01:57"}
---


# Béka

#### Péterfai János írja:

> A Béka neve két részből áll, a Bék és az A részekből. A Bék egyértelműen az Öröklét és a Pokol[^1] neve, az A itt Víz. Pokol a Vízben, Öröklét a Vízben, ez a Bék-A. A Békás-szoros valóban Pokol-szoros, a Békás-patak vize hideg, mint a jég. A [[B/Boszorkány\|boszorkány]]ok kedvelt állata a béka. A tündérek békává változtatták a gyenge jellemű embereket, hogy megtanulják, hogyan kell viselkedni.  
> 
> A Béka rokon a Béke szóval. A Bék, például Szent-Bék-Kálla településünk nevében, Fehér, ami az öröklét \[és a gyász\] színe a feketével együtt. A Pék éjjel dolgozik a liszttel, ruhája fehér. Egyiptomban Pek-Hel egy lejárat az Alvilágba. A Baker is Pék, a nagy Bach ősapja magyar volt. A Beke hátsó ember. A Béke "öröklét", a Bék-A pokol a vízben.  

Lásd még alternatív megközelítését Végvári József írásával is [[B/BÉK\|BÉK]]. Lásd még [[B/Béke\|béke]] és [[B/Béklyó\|béklyó]].  
Lényegében arról lehet szó, hogy a béka kétnemű ill. nemet tud váltani, valamint kétéltű őse az emberiségnek is. (Lásd még erről [[M/Mocsár-mitológia\|mocsár-mitológia]].)  
CzF adata szerint a szanszkritban szintén `bhéka`, a perzsában `bak` (másutt `bek`) a neve.  

Sokatmondó Jankovics Marcell adata:  
> Japánban a vízbe hanyatló, vízből kievickélő Napot béka jelképezi. A futamigaurai tengerparton, ahol a japánok újévkor köszöntik a felkelő Napot, óriás bronzbéka látható a parti köveken, amint éppen kimászik a tengerből.  

A Nap békaként ábrázolása ugyanis a [[B/BÉK\|BÉK]] tag jelentésének ismeretében helytálló is.  
Ugyanakkor ugyanazon félreértésről lehet szó, mint [[N/Napistennő\|Napistennő]] címnél: a béka is a Nő vulvája/méhe, amelyből a Nap születik.  
Lásd még béka-bikáról Jankovics Marcell írását [[B/Bika\|bika]]. (A két név gyakorlatilag azonos.)  
  

A béka jelképiségéről írja Jankovics Marcell:  
> Szegény ember fia az ördögtől megtudja, hogy a király valamikor betegségeket gyógyító almafájának napkeleti(!) oldalában van egy üst pénz. A kincset a fából ki kell venni, akkor a fa elveszett képessége visszatér. (A tollas ördög. Az ördög azt is elárulja, hogy a kincset abban az órában kell kiásni, amelyben karácsonykor Jézus megszületett. A kincs "világra segítse" a Nap születésére utal.)  
> Egy meseváltozatban a szerencsétlenség oka, hogy a fa ezüstkincsét, amiből a fa ezüstkörtéi teremnek, egy gyökerei közt élő varangy szívja el (A szerencsés óra). Egy harmadik variánsban a baj oka, hogy a varangy a szájában szentostyát "tart fogva".  
> A pénzszívó varangy, a béka, ostyával a szájában a születés előtti pillanat metaforái. A béka a női nemi szerv állatjelképe volt. Értelemszerűen, amikor pénzt szív, vagy ostyát kap be, akkor fogamzik (vö. pénzmag ~ férfimag), a mesemondó mondja is, hogy a varangy az ostyától hatalmasra hízik; amikor pedig kiveszik a szájából a pénzt, ostyát, akkor szül (l. még az aranypénztől teherbe eső Danaé mítoszát).  

![assets/Béka_image1.png|invert_dark](/img/user/B/assets/B%C3%A9ka_image1.png)  
A béka jelképről lásd még Magyar Adorján írását [[F/Frog\|frog]]. Ott arról volt szó, hogy a béka ősidők óta méh- és vulva-jelkép is. A béka méhhel való hasonlóságáról [[H/Hysteria\|hysteria]] címnél is volt szó, ahol e kép szintén szerepelt.  
[[M/Mádra\|Mádra]] címnél is arról volt szó, hogy a népi elképzelés szerint pókhoz, békához hasonló statikai-energetikai központ van a hasban.  
A négylábú Tejútanya-állatalak ([[P/Párduc\|párduc]], [[G/Gepárd\|gepárd]]) pettyeiről lásd Magyar Adorján írását [[G/Gepárd\|gepárd]]. Ott is szóba került az anyaméh-jelképállat béka, melynek szintén van pettyes faja (rana béka). De ha már a pettyekről, cseppekről van szó, a [[K/Kutya\|kutya]] kapcsán is taglalt latin `gutta` = csepp is érdekes (egy óörmény `kat'n` = tej szó lett megjelölve a latin `gutta` = csepp eredetére megjelölve). De mi van, ha csepp ott is, a latinban petty, folt, azaz csillag értelmű? (Amelyből hitték az eső esését is, mely ugye megtermékenyítő hatású (és az időjós békák is hogy izgalomba jönnek előtte).) (A [[K/Kutya\|kutya]] is csillag, Kutyacsillag értelmű, egy csepp a Tejút-Tejtengerből/folyamból, épp mellette. Ezen ideákról legutóbb [[F/Folt\|folt]] címnél is volt szó.)  
![assets/Béka_image2.png|invert_dark](/img/user/B/assets/B%C3%A9ka_image2.png)  

#### Magyar Adorján...

...másutt [[N/Nut\|Nut]]ot, a Napot szülő Tejútistennőt is szóba hozza:  
> Hogy Nut mennyire a nedvesség megszemélyesítése is volt, bizonyítja az is, hogy szent állata a béka volt, amiért is őt békafejűnek is szokták volt ábrázolni. Mi pedig már tudjuk hogy őseinknél a béka a nőiségnek, sőt az [[A/Anyaméh\|anyaméh]]nek is jelképe volt, amiért is népünk az anyaméhet békának is nevezi.  

Más mitológiákban az életfa alján, gyökerében kerül megjelenítésre.  

Márpedig még maga a [[V/Vulva\|vulva]], ahogy kimutattuk, is könnyen utalhat a Tejútközpontra (lásd [[G/Galactic centre\|Galactic centre]]), a Tejútistennő szeméremnyílására (Nyílás > Nyilas). Ezek alapján a Bék-A a Nap születési helyére kell utaljon. (Erről [[M/MAG\|MAG]], [[K/KUN\|KUN]], [[S/SZAG\|SZAG]], [[N/Nap\|Nap]], [[S/Szül\|szül]] és más címnél is volt szó.)  

A [[H/Hunahpu\|Hunahpu]] címnél írottak szintén ezt támasztják alá:  
A mellékelt, [[K/Keresztrefeszített Nap\|keresztrefeszített Nap]] és [[O/Orant\|orant]] címnél is szereplő képen One Hunahpu a kozmikus békából (a Tejútistennő méhéből/vulvájából) kel ki/támad fel. A béka másutt John M. Jenkinsnél jaguár-varangy, de a lényegen nem változtat.  

John Major Jenkins Galactic Alignment című könyvében is írja, hogy David Kelley kutató szerint is a fejét felfelé tartó, nyitott szájú béka születés értelmű.  
Ez összevág azzal, hogy a [[S/SZOL\|SZOL]] Napnévből származik Szül igénk (mely pedig a [[S/Szűz\|szűz]] névhez kapcsolódhat), éppúgy, ahogy a BÉK Napnév kiadja a Béka nevet. De a [[L/Labour\|labour]] szó is szüléssel kapcsolatos (lehet nőiségi de hímségi etimont is találni benne).  

Arról [[M/Mézga\|mézga]] címnél volt szó, hogy a [[T/Tejútanya állatalakjai\|Tejútanya állatalakjai]]nak (szarvas/ló/tehén/kecske/stb.) teje azonos a Tejútfa tejével, mézgájával és a Tejútfa odvában a méhek által termelt [[M/Méz\|méz]]zel is.  

#### Magyar Adorján...

...hüllők [[T/Tej\|tej]]éről is tud:  
> Az is lehetséges, hogy a szoptatásnak is már megvolt valamely ősalakja, mert hiszen tudjuk, hogy némely békafélének is már vannak tejszerű nedvet termelő mirigyeik, amelyek segítségével ivadékukat úgy a nőstények mint a hímek is, táplálják.  

Ipolyi Arnold Magyar mythologia című könyvének 310. oldalán ír tej és [[K/Kígyó\|kígyó]] kapcsolatáról. Másutt madár tejéről/szoptatásáról is volt szó.  

A mellékelt képi anyag Bakos Attila A Duna Evangéliuma című könyvének 138. o. való.  
![assets/Béka_image3.jpeg|invert_dark](/img/user/B/assets/B%C3%A9ka_image3.jpeg)  

Rostás László Mit lehet tudni a hunok és magyarok kapcsolatáról? című az Ősi Gyökér 2008/2. sz. megjelent cikkében írja, hogy egy nagyon érdekes adatot találunk a földműves hun-szkíták területén (jelenleg Mongólia, az Ordosz felett), ahol még ma is ismert teremtés története. A lényeg, hogy a béka ellopja a mag-ot és leviszi a tenger fenekére, melyet onnan egy vízi madár hoz fel. Egyébként ez a jelenet található a Nagyszentmiklósi kancsó nyakán is, és ezért van, hogy a magyar hagyományok szerint a gyermeket, aki a magságot képviseli, a [[G/Gólya\|gólya]] hozza, nem úgy, mint a hinduknál a lótuszvirágban vagy a franciáknál a káposztában születik. Az élő néphit még ma is a terhesség megállapításához a békát használja, vagy ha valaki állapotos lesz, akkor tréfás szólásmondásként azt mondják, hogy lenyelte a békát.  

A Szimbólumtár adatai:  
Eredetileg a termékenység és a gazdagság kifejezője volt. Természetes lételemei folytán a nedvesség és az átváltozás szimbóluma; víztől örökké nedves bőre a megújulást jelenti a kiszáradással, a halállal szemben (víz).  
• Az egyiptomi mitológiában a Nílus zöld békája a folyó áradására, a megújuló életre, a termékenységre és a bőségre utalt. [[I/Ízisz\|Ízisz]]hez \[inkább [[N/Nut\|Nut]]hoz\], az újszülöttek és anyák védőistennőjéhez, valamint [[H/Hakit\|Heket]] termékenységistennőhöz társították. Az I.sz.-i pannóniai Ízisz-kultusz egyik emlékén, az egyedi rézkancsón az istennőt övező, lóháton ülő békák láthatók (Bp., MNM).  
• A kínaiak holdistennek tekintették, lábai a Hold fázisainak alakulását jelképezték; az esőt, a nedvességet, a gazdagságot és a pénzszerzést kötötték hozzá. Ünnepét, amely egyben a házasulandók ünnepe is volt, szeptemberben vagy októberben, holdtöltekor tartották.  
• Az antikvitásban időjós szerepében Apollónhoz kapcsolták. A felfuvalkodottság megtestesítője (például az Aiszóposz-, ill. Phaedrus-mesében). A karikatúrává torzított politikai harc jelképe Homérosz Békaegérharc c. vígeposzában.  
• Ókeresztény felfogásban az egyiptomi termékenységi és születési-újjászületési jelentéssel összefüggésben a feltámadás szimbólumaként is szerepel. Erről tanúskodik egy VII. sz.-i kopt kultikus békamécses, amelyen egy béka hátán látható kereszten görögül a következő felirat olvasható: "Egó eimi anaszteszisz" (Én vagyok a feltámadás). A hieroglifákat elemző reneszánsz kori emblémaszerzők hasonlóan szerepeltetik a békát műveikben: "Vissza az új tavaszon tél-sírjából jön a béka: / Új, más emberré így születik meg a holt" (N. Reusner, V. Solis, J. Amman, T. Stimmer: Emblemata).  
• Gyakran visszatetszést keltő alakban jelenik meg, bűnöket (fösvénység, kevélység, paráznaság, eretnekség, irigység, igazságtalanság) testesít meg. A lőcsei templom hét főbűnt ábrázoló falképén például a fukarságot megjelenítő figurák békán lovagolnak.  
• Ördögi jelentése az Ótestamentumból veszi eredetét. Az Úr Mózesen keresztül fenyegeti meg Egyiptomot: "Ha nem engeded, hogy kivonuljanak, akkor Egyiptom földjét békával sújtom" (Kiv 7,27). A Jelenések könyvében a tisztátalan lelkek jelképe (16,13). Bosch Poklot megjelenítő képeinek gyakori motívuma, például a Szent Antal megkísértése c. triptichonján látható békafigura az ördögi fajtalanság megtestesítője (1505-1506, Lisszabon, Museu Nacional de Arte Antigua).  
• Jellegzetes állata volt a középkori mágiának és boszorkányságnak. Ha két kis szarvval festették meg, magát az ördögöt jelentette (ördögök/démonok). Leonardo Medusza c. képén (1475, Firenze, Uffizi) a "megszállott" alak szájából kirepülő békák a gonosz szellemek kiáramlására utalnak.  
• Az alkimista ikonográfiában a természet sötét oldalát, alsó, de termékeny rétegét, az üledéket, a földi anyagot jelképezte.  
• A magyar folklórban a szerelmi varázslat (a **szoknya alsó szegélyébe varrt béka** a szoknya viselőjének a szeretett férfi hűségét biztosította), a gyógyítás, valamint a rontás megelőzésének és megszüntetésének eszköze volt.

![assets/Béka_image4.png](/img/user/B/assets/B%C3%A9ka_image4.png)  
![assets/Béka_image5.png](/img/user/B/assets/B%C3%A9ka_image5.png)  
Molnár V. József Világ-Virág című könyvének 155. oldalán elemzi a pápuai pajzsot: nála a törzs nem békát, hanem halat idéz, míg az alsó nemzővessző kapcsán említi a magyar néprajzból is ismert ún. "tökös" motívum hármasát (így [[M/Mony\|mony]] címhez is bekerült).  
A másik mellékelt képen pápuai fatál, melyen szintén béka-alakú az ember.  
[[U/Ung\|Ung]] címnél álló Magyar Adorján féle adat szerint is a béka emberre hasonlít:  
> A Karszt hegység barlangvizeiben élő ungfajta, amelyet németül `Menschenfischlein` = Ember-halacska néven neveznek, a szlávok pedig ugyanott `čovječja ribica`-nak, ami ugyanazt jelenti.  
> Ennek első lábain vagy kezein valóban három, hátsó lábain csak két ujja van. lehet ugyan, hogy ez csak elkorcsosulás, de ugyanúgy lehet őseredeti sajátság is. Honnan veszi azonban a nép, hogy ez állatnak "ember" nevet adjon, holott ez emberre egyáltalán nem hasonlít? Igen hosszú teste, lapos és uszonyos farka, nyakán pedig rojtos kopoltyúi vannak mindenesetre egy közönséges béka is emberre sokkal inkább hasonlít, mint ez a különös ung (szalamandra) fajta. Szerintem tehát ez elnevezésben egy ősrégi hagyomány maradványa él még, amelyet az ottani szláv és német lakosság az ugyanott azelőtt élt fajunkbeli ősnéptől örökölt.  

Annyit jegyezzünk itt még, hogy Magyar Adorján esetleg tudhatta volna, hogy a Tejútanya emberalakjának állatalakokat képzeltek el, másrészt, konkrétan az [[A/Angolna\|angolna]] címnél írottak alapján kiderül, hogy a [[H/Hungár\|hungár]] (alakú nevek) = [[E/Ember\|ember]] = Ikrek a Tejút mellett.  

Csak még annyit ide, hogy...

#### Magyar Adorján Csodaszarvas...  

...című könyvéből kiderül hogy nem érti a béka nevet:  
> Béka szavunk azonban kabar eredetű, míg gál \[[[Kál\|kál]]?\] törzseink ezt réka-nak ejtették, amivel aztán egy regebeli Réka királynéról szóló mondák függenek össze, amelyek csak később hozattak kapcsolatba Atillával és feleségével. E regék többnyire vízalatti palotákról, városokról szólanak, ahova földi emberek csodás dolgokat tanulni járnak. Ide tartozik például a kaldeai [[O/Oannesz\|Oannesz]]-monda is, amely a vízből kijáró és az embereket oktató halemberekről szól. (Lássad például Benedek Eleknél "Szekfűhajú János" meséjét.) De ide tartozik például a szegény halászról szóló mesénk is, aki hálójába a Békakirályné ismételten egy kerek követ tesz, amelyről, mikor a rátapadott iszaptól megtisztul, kitűnik hogy hatalmas gyémánt.  

Mi sem mutatja jobban, hogy tűz megvan a névben, mint az, a [[K/Kutya Egyiptomban\|kutya Egyiptomban]] címnél is szereplő adat szerint Antef király egyik kutyájának neve Behka. Antef egyébként nagy kutyabarát lehetett, Behkán kívül négy kutyája is látható mellette: Pehtesz, Abaker, Tekeru, Tekner.  

Ha már Egyiptom, [[P/Pekhat\|Pekhat]] és [[P/Picsa\|picsa]] címnél (ahol egyiptomi nevek előjöttek) írottak alapján [[P/Picsa\|picsa]] szavunk is lehet béka alakváktozata.  

A maori `pekapeka` = [[D/Denevér\|denevér]] is hordozza a tűz jelentést, kétszeresen is.  

Gyárfás Ágnes az Ősi Gyökér 2013/3. sz. megjelent cikkében békameséket mutat be a tőle szokásossá vált módon (pecséthengeren talált párhuzamok bemutatásával).   

## Lábjegyzetek

[^1]: Lábjegyzet:  
H. Bosch Poklot megjelenítő képeinek gyakori motívuma, például a Szent Antal megkísértése című triptichonján látható békafigura az ördögi fajtalanság megtestesítője (1505-1506, Lisszabon, Museu Nacional de Arte Antigua). \[Szimbólumtár\]  