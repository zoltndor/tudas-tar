---
{"dg-publish":true,"permalink":"/P/Pharaoh/","title":"Pharaoh","created":"2024-04-20T13:47","updated":"2024-04-27T00:26"}
---


# Pharaoh

Fáraó. Egyesek főúr szavunkkal azonosítanák. Péterfai Jánosnál:  
> A fáraó cím a Per-Aa, vagyis a Ház-Magas (magas ház) fogalomból származik. A Fáraó névben a Par és Aó szavakat láthatjuk.  

Érdekes, hogy Oxford szintén Nagy Ház értelemmel jön elő.  

Nem elképzelhetetlen, hogy ez már egy görögös elnevezés?! Ugyanis a görög `fárosz` = világítótorony igen hasonló.  

#### Magyar Adorján...

...írja avar fejezetében:  
> Habár emellett a [[B/Baron\|baron]] szó még régebben, bizonyára úr avagy fejedelem jelentéssel, a Napisten egyik avar neve is lehetett, de jelenthetett ezenkívül ugyane szó, a már többször említett -on képzővel tüzeset, ragyogót avagy fényeset is, ugyanúgy mint ahogy az egyiptomiak királyai fáraon avagy fáraó – az avar eredetű [[H/Hykszosz\|hikszosz]]ok korából származólag – szintén: fényes, ragyogó értelmű volt, amit kétségtelenné tesz a hires egyiptomi Fárasz világítótorony ezen, bár már elgörögösített neve, aminthogy máig is használatos a görög-latin-olasz `fárosz`, `farus`, `faro` = igen erős fényű lámpa szó, amilyeneket főképp a szabadban való világításra vagy fényjelzésekre használnak és természetesen világitótornyokban ma is.  

Az Acharia S Suns of God című könyvében említett Phre egyiptomi-héber elnevezés is eszembe jut, de az alanti farizeus is hasonló név. A fáraó nyilvánvalóan ugyanolyan Napkirály kell legyen, mint más népeknél/vallásokban, így joggal visel F-R vázú avar-hun nevet.  

Bakos Attila A Duna Evangéliuma című könyvének 233. oldalán megint egy leellenőrizhetetlen egyiptomi szót, bizonyos Fa-ha-ru-t hoz, mely jelentése Fe-hér/Fe-jér lenne, a [[F/Fehér\|fehér]] szín s egyben a rangosabb Dél-Egyiptomi királyság korona őse. A fehér szín szakrálisan a legtisztább spiritualitás szimbóluma, analógiás jelentése Fej-Úr azaz Fő-Úr a képírásban. Magyarul nem tudó nyugati tudósok fordításában Fáraó.  
Azaz visszatérünk a Fő-Úr formához. A Fej-Úr értelmezését, képírásos módját illetően viszont elfogadhatjuk, tekintve, hogy mindenütt a (kutya)fej a főség kifejezője.  

Szóba került a cigányok ilyen neve miatt [[P/Pariah\|pariah]] és [[C/Cigány\|cigány]] címnél is.  