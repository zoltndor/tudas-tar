---
{"dg-publish":true,"permalink":"/P/PIT/","title":"PIT","created":"2024-05-16T01:39","updated":"2024-05-16T01:39"}
---


# PIT 1)

#### Péterfai János írja:

> Pit szavunk is Csillagot jelent. A Pit-Var szó helyesen a Csillagot, a születő kisbabát Váró hely neve. A szülés alkalmával a ház népét a Pitvarba zavarták ki a szülést segítő asszonyok, a bábák.  
> De a Pit és rokonai szintén területet, várost, házat is jelentenek. A fenti csillagok országok, az alanti városok, lakhelyek égi változatai. A Pat/Pet/Pit és Bat/Bet/Bit azonos sorozat, de talán a Put/But páros is közéjük tartozhat.  
> A Pit változata a Pity, ami szintén csillagot jelent.  

Ipolyi Arnold Magyar mythologia c. könyvének 346. oldalán hozott adat szerint a `pitye` a.m. csibe.  
Ugyanígy [[T/Tyúk\|tyúk]] = napocska.  

[[B/BET\|BET]] szónak is lehet ilyen értelme, de akár a csillagok összességét tekintve égbolt értelmű is ([[P/PAT\|PAT]] címnél is volt erről szó). Annál is inkább, mert az óegyiptomi `p-t` jelentése is ég, égbolt, ahogy [[F/Father\|father]] (Ég/Ház Ura) címnél is szó volt róla.  
PIT nemcsak [[P/Pitvar\|pitvar]], hanem az Ipolyi Arnold Magyar mythologia című könyvében is ízlelgetett pitymallat, pitymallik szavaknak is eleme.  

A PIT [[P/PIT#Pit 2)\|pit]] = gödör értelmével oda mutat, hogy a [[K/Kut\|kut]] és [[K/KUR\|KUR]] szavak mellett ez is olyan szó, mely mindkét (felfelé és lefelé álló) gúlának (lásd még erről Meru-Sumeru kapcsán [[M/Meru\|Meru]]) alkalmas neve. [[S/Szakrális geometria\|Szakrális geometria]] címnél szereplő diagramban szerepeltetve is lett.  

# Pit 2)

[[G/Gödör\|Gödör]], verem. Péterfai János etimonjai alapján Pi Csillag, T helyképző, azaz lehet meteorbecsapodás eredménye is. A pit nagy gödör, definíciója szerint.  
Lásd még csillag jelentésű [[P/PIT\|PIT]].  
A CzF szótárban foglaltak alapján a pitvar pit gyöke nyílás, rokonságban van a nyilást jelentő pit v. pity, vigy, vics gyökü szókkal. Pitu sumerul is nyitott jelentésű.  

A gödör, árok, verem, akna, tárna, völgyelet, mint a hegy, domb inverze szükségszerűen nőiségi. Kb. Pics, Pisz szavak kellenének ide ilyen jelentéssel ([[P/Piss\|piss]] is nőiségi, mert víz).   

Oxford egyébiránt germán eredetet ad neki és egy latin `puteus` = kút \[[[Pöce\|pöce]]?\] szót is felhoz, az indo-európai korrektség kedvéért. Görög szót nem említ, még Eric Partridge sem, holott Jankovics Marcell A Nap könyve című könyvében említ egy görög `pithosz` szót efféle jelentéssel:  
> A kentaurok barlangban laktak (Phólosz nevében ott is a "kapu"). Ez a "Föld szája", mely a napistent elnyeléssel fenyegeti. Eurüsztheusznak, ennek az alvilági figurának és a kentauroknak a pithosza is azt jelképezi.  

A pöce kapcsán felrémlik [[P/Poszeidón\|Poszeidón]] neve, aki bár égisten, valójában nőiségi kellett volna legyen (éppúgy, ahogy [[D/Dôn\|Dôn]] eredetileg [[D/Danu\|Danu]] volt).  

Ha a pit valójában pét lenne, mint [[P/Péter\|Péter]] (Petra) nevekben, akkor ez a gödör lakóhelye, háza lenne a lakójának.  

Timaru-Kast Sándor az ír `pit` = szeméremrés, [[V/Vulva\|vulva]] szó mellé [[P/Picsa\|picsa]] szavunkat is párosítja. A női testrészek kapcsán mindig esélyes, hogy a Tejútanyáról (lásd [[N/Nut\|Nut]]) van szó.  
Egyébiránt a szintén P-T vázú latin `puteus` = gödör, verem; kút szó is egyezik a [[P/Pudendum\|pudendum]] pud- gyökével.  

Összefoglalva és az óegyiptomi `p-t` = égbolt jelentését is figyelembe véve kimondható, hogy a kút ([[K/Kut\|kut]]), [[G/Gödör\|gödör]] és [[P/PIT\|PIT]] égen és földön is megtalálható. Lásd még [[K/KUR\|KUR]] és [[E/Ég és föld\|ég és föld]].  