---
{"dg-publish":true,"permalink":"/P/PI/","title":"PI","created":"2024-05-10T03:21","updated":"2024-05-10T03:21"}
---


# PI

Csillag és fi(ú) jelentésű.  

#### Péterfai János írja:

> A Szien-Pi népnév magyar nyelvű népet bizonyít. A Szi Nap, az En Isten, a Pi Csillag, vagyis Fi. A Szien-Pi nép a Nap-Isten-Fiainak vallotta magát.  



A Kaszpi-tenger nevében Kasz-Pi lehetne a Csillag(folyam) Háza értelmű, hisz a [[T/Tenger\|tenger]] jelentése ég is. Ezt Péterfai János így nem taglalja.  

A bennszülött indián [[A/Algonquian\|algonkin]] [[C/Cree\|cree]] nyelvben a gyereknyelvű `pipi` = madár. Ez a nyelv már máskor hozott érdekességeket.  
[[S/Szótagkettőzés\|Szótagkettőzés]] és [[T/Tyúk\|tyúk]] címnél is volt szó pipiről.  

## Matematikai PI (π) = 3,14

A `π` a későbbi Ludolf van Ceulen-féle szám, értékét 1596-ban 36 tizedesig számolta ki. De előtte is ismert volt más értékekkel.  

#### Borbola János A Szent Korona és a méter...

...című az Ősi Gyökér 2009/4. sz. megjelent cikkében írja:  
> A π használata, számolása az Ókor népeinek komoly gondot okozott. A Nílus-parti kezdeti 3,16049 tiszteletparancsoló nagyság a görög-római időkre leromlott a silány 3-as szorzószámra.  
- Egyiptomi témát lásd még lentebb.

> Ugyanekkor Mezopotámiában a lényegesen durvább π ≈ 3x⅛=3.125 és a 3≈π közelítő értéket használták. Ez utóbbit a zsidók is átvették, sőt szentnek tartották, amit a Biblia tekintélye is alátámasztott (Kir. 7:23[^1]). Az ókorban szinte minden országban, minden matematikával foglalkozó tudós más és más közelítést alkalmazott.  

### Matematikai π és a méter kapcsolata

#### Borbola János A Nílus-völgyi hitvilág...

...című Ősi Gyökér 2005/4. sz. megjelent cikkében a pi = 3,14-ről és a [[M/Meter#Meter 2)\|meter]] alhangos változatáról és így [[M/Magyar\|magyar]] kapcsolatáról írja:  
> Röviden összefoglalva a 31,6 cm-es láb (Fl. Petrie elnevezésében északi láb) a szokásos méreteknél jóval nagyobb. Ezzel a mérettel, mint átmérővel képezett kör kerülete 1 méter: 31,6 cm x 3,16 (πA) ≈ 100 cm. A méter szót ebben az értelemben leírva sehol sem láttuk, helyette az 'f' hieratikus jeléhez hasonló jellel találkoztunk. Övnek neveztük el \[[[Meter#Meter 2)\|meter]] címnél én meg ívnek\]. Másrészt a méter mélyhangú változatát, a matart (vö.: \[[[Magyar\|magyar]] címnél makheru résznél taglalt\] matar/makar, azaz igazmondó) népünk nevével azonosítottuk, elképzelhető, hogy az igazmondókat lábuk nagysága is megkülönböztette másoktól.  
> ![assets/PI_image1.png|invert_dark](/img/user/P/assets/PI_image1.png)  
> A Rhind Matematikai Papirusz 42-41-50-es példáiban a körlábúak, azaz a matarok nagyságrenddel találkoztunk. Megállapítottuk, hogy a méter fogalom olyan idős, mint a kör maga, mert aki ismerte a 31,6 cm-es északi lábat és birtokában volt az akkori alapszám a (8/9)[^2]-nek, az játszi könnyedséggel kiszámolhatta a körkerületet méter mértékegységben is. Ezek alapján feltételeztük, hogy egymás mellett két méretet ismertek.  

#### Dobos Csanád...

Az égigérő paszuly (lásd [[F/Fable\|fable]]) elemzésénél Christopher Knight Szupercivilizáció című könyvére hivatkozva ír hasonlót:  
> A sumérok/babiloniak 60-es számrendszerű matematikát alkalmaztak, ez az oka annak, hogy még mindig 60 másodperces percünk és 60 perces óránk van. Ők gondolták ki a 360 fokos kört is, melyet szintén tovább bontották percekre és másodpercekre. Továbbá használtak szabványhosszegységet, melyről úgy gondolják, hogy 99,88 cm volt – szinte pontosan egyenlő a modern méterrel.  

#### Borbola János A Szent Korona és a méter...

...című az Ősi Gyökér 2009/4. sz. megjelent cikkében írja:  
> Az egyiptomiak nem tudtak a mai értelemben vett π-vel számolni. A szorzás és osztás műveletét visszavezették a kétszerező páros számsorokra.  
> A π kérdéskörére frappáns megoldást találtak. Részletes leírása meghaladja mostani kereteinket, elégedjünk meg annyival, hogy az ősi kerülőút eredménye a 4*(8/9)², ami négyezer év távlatában a 3,16049-es tiszteletet parancsoló π értékkel azonos. Egyúttal kiemeljük a számoláshoz elengedhetetlen 8-as és 9-es számok uralkodó szerepét! Nélkülük nem tudták volna a körrel végzendő számolásokat kezelni! A kör területének kiszámolásához mindig az átmérőt használták. Az etalonként bemutatott alapszámolásban az alapkör átmérője 9 egység volt. Ezt az átmérőt először elkilencedelték, majd az így kapott 1/9 részt levonták az átmérőből. A terület meghatározásához a maradék 8/9 részt megszorozták önmagával. Példánkban: 9:9=1; 9-1=8; 8x8=64 egység. A kör területét mai formulákba öntve tehát a következőképpen határozták meg: A \[kör\] = (dx8/9)² = d²x(8/9)².  
> Ezek ismeretében kétségtelen, hogy a Szent Koronán tömegesen szereplő nyolcas és kilences számok, valamint azok többszörösei nem a sokat emlegetett számmisztika körébe tartoznak, eredetük, mondanivalójuk visszavezet a Nílus parti π-t helyettesítő ősi számolási rendszerhez.  

#### Borbola János A Rhind Matematikai Papirusz piramispéldáinak hetes egységű modellje...

...című az Ősi Gyökér 2013/3. sz. megjelent cikkében (melyből [[H/Hét#Hetedhét egység\|hetedhét egység]] cím/alcímnél idéztünk) írja zársoraként:  
> Összevetve a Rhind Matematikai Papirusz 48-59.B terjedő példáival elmondhatjuk, hogy az ősi geometria a π és √2, pontosabban az irracionális számok ismeretének hiányában a 9-es és a 7-es modellt használta a kör és a piramis jellemzőinek kiszámításához, építéséhez.  