---
{"dg-publish":true,"permalink":"/K/Köveszt/","title":"Köveszt","created":"2024-05-06T12:21","updated":"2024-05-07T18:27"}
---


# Köveszt

#### Magyar Adorján Ősműveltség...  

...című könyvében maga is foglalkozott a témával. Mivel ott fontosabb volt együtt venni a dolgokat, [[K/Kovács\|kovács]] címhez került sorainak egy része. Ami ide tehető:  
> Népünk némely vidéken a főzést "kövesztés"-nek mondja.  
> Vajon miért? Ezt már magyar néprajztudósaink is megfejtették, csupán a további következtetéseket ebből nem vonták le, azaz a további következtetések levonásában őket az "ázsiai eredet" és a "nomád keveréknép" téves elmélete gátolta.  
> A köveszteni = főzni szó ma már ismert megfejtése a következő: Népünknek különösen mezei vagy erdei munkákkor a főzésnek még ma is előfordulnak ősrégi módjai. Ezek közül a legkezdetlegesebb az, amidőn földbe, főképp agyagosba, vájt gödörbe avagy valamilyen kőmélyedésbe vizet hordva, ebbe tűzben izzóvá tett köveket löknek, amitől a víz forr és a beléhelyezett húst, növényi eledelt avagy tojást megfőzi. Ugyanígy készítettek Erdélyben a Kalánfürdő nevű természetes de mesterségesen is kimélyített kőmedencében meleg fürdőt. E főzés némileg tökéletesebb módja a [[K/Kászú\|kászú]]ban való főzés. Kászúnak Erdélyben a fakéregből összehajlítva készült zacskószerű edényt nevezik. Ezt tűzre tenni nem lehetvén, benne szintén forró kövekkel főznek. Az ilyen főzés tehát kövek segítségével történvén, azért azt kővesztés-nek nevezték, mivel azonban [[K/Kő\|kő]] szavunknak régen kú, kú, kó, ka, ke kiejtése is volt, így származékok ezekből is keletkeztek.  

[[K/Kő\|Kő]] címhez tett sorai után térünk vissza:  
> Miként azonban az itt fölsorolt szavak mind a kő, ku, ko, ka, ke ősszavunkból származtak, ugyanúgy származtak a magyar köveszteni, kohasztani, kuhasztani (utóbbi kettő tehát h hanggal v helyett, miként az említett koha = kova szavunkban) = főzni szóból. De ugyanígy származtak az ősmagyar nyelvből mind az árja nyelvek `kuhati`, `kuhinja` (szerbül; főzni és konyha), latin-olasz: `coctus`, `cocere`, `cuocere` (koktusz, kocsere, kuocsere) főzést jelentő szavak, továbbá olasz: `cucina` (kucsína) = konyha, német: `kochen`, `Küche` (kohhen, kühhe) = konyha, valamint a `coco`, `Koch` (kókó, kohh) = szakács olasz és német, `kuhar` = szakács szerb szavak is. Minden kétséget kizáróan kitűnik tehát az elmondottakból az is, hogy tehát az említett árja népek valamikor igen régi időben az ősi, még megtüzesített **kövekkel való főzést a mi őseinktől tanulták el**, mert ha ezt maguk találták volna föl, akkor az összes, a főzésre vonatkozó említett szavaikat nem a magyar ko és ku, illetve kohasztás és kuhasztás szavainkból, hanem a saját, követ jelentő `petra`, `pietra`, `saxum`, `sasso`, `Stein` szavaikból képezték volna.  

#### Bárczy Zoltán Töprengések a hazáról II....

...című az Ősi Gyökér 2008/3-4. sz. megjelent cikkének témába vágó passzusában a fentiekre emlékezve írja:  
> A Magyar Rádió is foglalkozott egy alkalommal az egyik legkedveltebb rovatban, az Édes anyanyelvünk adásában ezzel a kérdéssel. A rovat egy nagyon intelligens kérdést kapott Zalaegerszegről egy hallgatótól. A kérdés ez volt "Annak idején, amikor az édesanyám sonkát főzött és azt nem találta elég puhának, mindig azt mondta: ezt a sonkát tovább kell köveszteni! Mit jelent, honnét származik stb.?" A válasz az volt, hogy tájszó, amit általában az abálni, párolni, főzni kifejezések fednek. A rovattól kértem, hogy térne vissza még egyszer erre a kérdésre és tenné meg, hogy a "tájszó" helyett adná vissza ennek az "ősszó" rendfokozatát.  
> Röviden nézzünk csak mögé ennek a kérdésnek. Több évi kutatás után tisztázódott, hogy ezt a kifejezést ismerték és főként "kövesztett szalonna" formájában a történelmi Magyarország területének több mint a felén, és ma is használják, értelmét azonban már nem ismerik. Ezen nem kell csodálkozni, hiszen ezt a kifejezést mi magyarok (nem tévedés) a paleolit korból (őskor pattintott kőkorból) **i. e. 25 ezer évtől hozzuk magunkkal** napjainkig.  
> Röviden vizsgáljuk meg ezt az egyáltalán nem közömbös témát. Az ősember amikor összeütött két követ (lehet ellenőrizni) ilyen hangot hallott: koo! Ezt a tudomány hangutánzó szónak nevezi. Ez az ősszó (etimon) benne van a kovakő nevében. Nos, az ősember úgy főzött, hogy tüzet rakott, s abba számos öklömnyi követ tett. Mindig kovát, mert másfajta kő hő hatására szétbomlik. Az ősember a tűz mellé kászúba, faedénybe, esetleg gödörbe (mert akkor még cserépedény nem volt), tette a főznivaló húst, szalonnát a vájat vizébe, s majd amikor a kövek tüzesekké váltak, fafogóval ezeket a tüzes köveket a vízbe tette. A kő forrva, zubogva átadta hőjét a víznek, azt forrásba hozta. Majd addig rakta a tüzes köveket a vízbe (kövesztett), amíg a hús, vagy a szalonna puhára nem főtt.  
> Látjuk hát, hogy valaha a főzésnek és a kőnek szoros köze volt egymáshoz. Ha a vizsgálódásunkat tovább folytatjuk, akkor nem lehet nem észrevenni, hogy a "ko" ősetimon benne van a [[K/Konyha\|konyha]] szavunkban. Ha körbe tekintünk szomszédainknál, akkor a ko, kö, ku, kü etimonokat megtaláljuk náluk is valahol a főzés fogalmánál, de ott már nincs rokonhangzásban az ő nyelvükben a kő szóval, mert az olaszban a konyha `cucine`, míg a kő `pietro`, németben `küche` és a kő `stein`, szlávban `kuhnya`, a kő `kamin`, görögben a konyha `kuzina` és a kő `petra`. A hangutánzó koo vagy köö egyedül nálunk található a konyha szavunkban és a kövesztés igében. Érthetetlen, mert logikátlan szófejtő és értelmező szótárunknak a következő közlése: parázs a nyelvünkben szláv jövevényszó, a perzsel vagy pergel lengyel jövevény, a pirit, pirkad, poring ismeretlen, a porkál olasz, a pörköl germán, míg a pörzsöl szláv jövevényszó. Látható, hogy ez egy szóbokor, azonos vagy közel azonos fogalmak kifejezésére.  

Izlandon napjainkig a gejzír [[G/Gőz\|gőz]]ét használják hasonló módon.  

Lásd még [[K/Kohó\|kohó]] illetve [[K/Kohó\|kohol]].  