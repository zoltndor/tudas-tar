---
{"dg-publish":true,"permalink":"/K/Kámán/","title":"Kámán","created":"2024-05-14T01:35","updated":"2024-05-16T00:42"}
---


# Kámán

#### Fáy Elek A magyarok őshona...  

...című könyvének 95-98. oldalairól származó [[K/KUN\|KUN]] és [[H/Hunor és Magor#^bcpp8a\|Hunor és Magor]] címnél is szereplő soraival vezessük elő:  
> Ugyanakkor semmi sem gátol abban, hogy Khun istenben pedig a kunok vagy hunok azon istenére ismerjek, akit a kunok – Plankarpin szerzetes tanusága szerint – [[K/Khám\|Khám]] név alatt, még a XIII. században is tiszteltek és pedig annyival inkább, mert [[H/Herkules\|Herkulesz]] isten – a Makar és Khun neveken kívül – a még hasonlóbb Khom valamint Szem nevek alatt is tiszteltetett. Minthogy pedig a Makar vagy Magor és a Khun nevek csak ugyanazon istenségnek két minőségét vagyis megnyilatkozását személyesítik meg, ennélfogva a két iker istenségben felismerhető a magyarok és hunok két ikertestvér őse: [[H/Hunor és Magor\|Hunor és Magor]] is. Hogy pedig a két nemzetnév valóban a két ikeristennel és illetőleg az őket megérzékitő [[O/Oszlop\|oszlop]]okkal – az Amunnal és Khamannal – is összefügg, azt a kumánok Amánusz (Khaman) hegyvidéki őshazájának Khamanéne nevén kívül az a khaman nép neve is bizonyítja, melyet Szargon asszir király Miliddu vidékén lakóként említ s amelyet nevénél fogva, Hommel is összeköt a kumánokkal. Azt pedig, hogy ezen kaman nép még a középkorban is élt, az ázsiai népek között, Paszchalisz szerzetes – a tatárországi Armalech városból 1338-ban írt – levelének következő szavai teszik bizonyossá, hogy: "addidici linguam Chamanicam" (megtanultam a khammán nyelvet).  

#### Magyar Adorján...

...egy hasonló nevet említ:  
> Tudjuk azt is, hogy I. Tiglát-Palaszár asszír király is hadakozott egy kumán, kamán nevű néppel, lerombolva azok legerősebb városát Hunusát is. (Hommel Fritz dr.: "Geschichte Babiloniens und Assiriens". Berlin, 1885.529. oldal.)  
- Teljesebb passzust lásd [[K/Kánaán#^8ogk9\|Kánaán]] címnél.

#### Badiny Jós Ferenc Jézus király...

...című könyvének 69. és 147. oldalán "Éjszakai Napnak" hívja forrásai alapján Szaturnuszt (utóbbi oldalon írja):  
> Az asztronómiai ékiratokon "Mul-Sag-Us" ékjelekkel van írva, amit a sémi nyelven "kakkabu kaimanu" néven ismernek és így ment át az összes sémita nyelvbe. A káld-sumír mitológiában igen hatalmas erőt tulajdonítottak a Földre jövő sugárzásának és "éjszakai nap" volt egyik neve, de amikor a [[H/Halak csillagkép\|Halak csillagkép]]ében volt, akkor "Mul-Ug-Ga" nevet kapott, melynek jelentése a "halál csillaga".  

#### Pálfi Károly A magyar nemzet őstörténete és a zsidóság...

...című könyvének [19. oldalán](zotero://open-pdf/library/items/VZZUZWZ2?page=19&annotation=KW8X9P63) is maga a [[S/Szaturnusz\|Szaturnusz]] neve kerül elő, mint amiből lett a Keván/[[K/Kijjún\|Kijjún]]:  
> Az akkád Babilon bukása – és a romjaiból született két sémita birodalom megerősödése után azonban lassanként elhalványult és kiment divatból a kosiaknál a Kos és Hódviiág tisztelete. Az égi testek közül ez után Kámán néven a Saturnuszt tisztelték, melynek imádását a részben belőlük származó assyrok és babiloniak is átvették. Ezek a nemzetek azonban mem elégedtek meg Kámán istenitésével, hanem a bennük élő árja elem természete szerint áhítatukat kiterjesztették mind a hét bolygóra azzal a sajátsággal, hogy a bolygók neveit nem az árja, hanem az akkád nyelvből vették át. Így lett Assyria főistene Assur = Az Ur = az ég, melytől a birodalom nevét is vette; egyéb istenei pedig az Östörből alakitott Istár, azaz a Venus bolygó; a Kámánból ferdített Keván és a Bélából rövidített Bél, vagyis a Mars csillag. Babilon főistene viszont az akkád Nap-ból hosszabbított Nabu, vagy Nebo.  

#### Pálfi Károly A magyar nemzet ősvallása...

...című könyvében írja:
> Hogy a magyarok főistene a honfoglalás korában Kámán volt, amit a szomszéd népek is tudtak, erre nézve van biztos adatunk.  
> ...  
> A tátosok Kámánt tartották főistennek. A keresztyén papok ennek az emlékét igyekeztek első sorban megsemmisíteni, amit legkönnyebben úgy véltek elérhetni, hogy a Kámán községek nevét, miként a Kámán napét, Szombatra változtatták. Megcáfolhatatlanul bizonyítja ezt Szombathely példája, amely város nevét a ker. papoknak sikerült annak idején Kámánról Szombathelyre változtatniok, de a nép a város egy részét ma is Kámonnak nevezi. Azért bizonyos, hogy minden község, amelynek nevében a szombat szó benne van eredetileg Kámán volt. ([Lásd 73. old.](zotero://open-pdf/library/items/QVETUTRJ?page=73&annotation=SUQEMI7I))  
> ...  
> A tátosok Kámán istennek fehér lovakat áldoztak. ([Lásd 78. old.](zotero://open-pdf/library/items/QVETUTRJ?page=78&annotation=3XDF288X))  

Voigt Vilmos A magyar szentháromságtan és a huszitizmus című cikkében ír a Huszita Bibliáról írva említi, hogy a Biblia-fordításszövegek maguk a szerémségi **Kamonc**/Kamenica községben keletkeztek.  
Ezen név megint hasonló.  

Ahogy [[L/Love\|love]] címnél is említettük, a Kámán név azonos a perzsa `kamān` = íj szóval. Ezzel beazonosítottuk nyári napfordulós, [[S/Széth\|Széth]]nek megfelelő helyét illetve alakját.  
- A [[C/Comanche\|comanche]] címnél látott ute nyelvű `kimánci` = idegen, ellenség szó azonos szóvázú a perzsa szóval, de [[H/Human\|human]] is ilyen alakú.

Mondhatjuk, hogy azonosítható [[A/Amon\|Ámon]] nevével is, de inkább [[K/Khamor\|Khamor]]/[[H/Hunor\|Hunor]] nevének olyan változata, ahol a Teremtőre/Ég(isten)re utaló Or ([[U/UR\|Ur]]) végződés helyett [[A/AN, ÁN\|Án]] van.  

Arról pedig másutt is volt szó, szótag/szóvégződés rápróbálásai kapcsán, hogy e két végződés a leggyakoribb.  

#### Dr. Berényi István A regösénekek őstörténeti vonatkozásai...

...című az eredetileg a Magyar Múlt, Sydney. XIV./1-2. 1986. 35-36. sz. és majd az Ősi Gyökér 2018/3-4. sz. megjelent cikkében szereplő adata szerint a [[S/Sámán\|sámán]] névhez hasonlítható:  
> A sámán kifejezést a régi a XIX. és XX. század tudományos irodalma hozta magával szakkifejezésként. Ősi elnevezések voltak, viszont a finnugorból magyarázható csörgő, dobos, hegedűs, látó, sipos, a törökből magyarázható baksa, cseke, **kaman**, végül az irániból megfejthető dalos, hanga, kádár regös, rejtek.  
> A **kaman** név varázslót, a cseke áldozatot vivő papot, a látó jövendőmondót jelent. A dalos és a hanga, a "röjtök" éneklésére, a dobos, hegedös, sipos és a csörgő a hangszeres muzsikálásra utal.  