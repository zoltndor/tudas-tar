---
{"dg-publish":true,"permalink":"/K/Kolos/","title":"Kolos","created":"2024-05-06T12:29","updated":"2024-05-07T18:24"}
---


# Kolos

Ahogy Magyar Adorján adata alapján kiderült, Kolos kőrös őstörzseink nevű (Nap)istensége lehetett. (Tulajdonképpen a Körös név R>L változata, de ajakhanggal Palos is ilyen.)  

Az is kiderül, hogy több névben is megmutatkozik. Kezdjük a [[M/Miklós\|Miklós]]-[[M/Mikulás\|Mikulás]] névvel:  

#### Magyar Adorján Ősműveltség...  

...című könyvében írja:  
> Tudták tehát ezek szerint őseink még azt is, hogy például a török törzsek Tor, Tol avagy Toldi nevű istensége is azonos a magyar törzsek Magor avagy Magyar nevű Napistenével. Ez utóbbi névvel azonosul a Miklós, azaz Mik-kolos, eredetileg = kis-botos, ami értelme: gyermek-botos is volt.  
> Szinte magától értetődik mindezek után, hogy a Mik-kolos névvel ellentétben kellett létezzen Mak-kolos, azaz tehát nagybotos = ember-botos, férfi-botos név is.  

#### Magyar Adorján Csodaszarvas...  

...című könyvében bővebben:  
> Említettük pedig, hogy a bot ugyanolyan hímségi jelkép volt mint az ék és a gömb, valamint említettük, hogy igazi néphagyományunkban [[T/Toldi Miklós\|Toldi Miklós]] is, ugyanúgy mint [[H/Herkules\|Herkules]], hatalmas "öklelő fát", dorongot emelget és avval öklelődzik, avval harcol, hogy kardról Toldival kapcsolatban az eredeti néphagyomány még nem beszél (Bán Aladár "Ethnographia" folyóiratban említett cikk). Toldi Miklósnak is van fivére, aki gonosz indulatú.  
> Megemlítjük hogy a Miklós név is a [[M/MAG\|mag]] szóval és a [[M/Magor\|Magor]] névvel függ össze és hogy értelme eredetileg Mik-Kolos, Mak-Kolos = Botos-Gyermek, Botos-Férfi volt; ezekkel kapcsolatban fölemlítjük még a régi magyar Kolos személyneveket és a latin `colossus` = óriás, nagy erejű ember szót is, amelyek eredetileg tehát botos, dorongos értelműek voltak, vagyis Magor-Herkules Napistennek tehát Kolos is egyik neve volt. Világos tehát, hogy Kolosvár neve értelme sem volt más mint Magosvár, Herkulesvár.  

A másik név az imént említett [[H/Herkules\|Herkules]]:  
> Viszont a kal, kel, kole, a Herkules névben kul szótag, kétségtelenül nem más mint a nagy bunkósbot a kalló (szerb-horvát `kolac` = bot, karő, rúd), vagyis Heraklesz jellegzetes, őt magát is jelképező fegyvere, de amelyről mi már tudjuk, hogy ez egyúttal a hímtag és tehát a hímség jelképe is volt.  
> A latin `colossus` (kolosszusz) = óriás szó eredeti értelme is kolos = dorongos, nagybotos kellett legyen és amely a Kolos személynevünkben máig is fönnmaradott.  

Amely utolsó mondatában az az érdekes, hogy [[K/KOL\|KOL]] már egyszer kör értelemben megjelent, azaz ugyanúgy járulhat kör és kar/bot jelentés hozzá, mint [[K/KAR\|KAR]]-hoz, de [[R/ROT\|ROT]] címnél is szó volt a kör és rúd (valamint út) kettős (hármas) értelméről.  

Bakos Attila A Duna Evangéliuma című könyvének 429-430. oldalán is említi a nevet Kolozs-ként, valamint a szkíta eredetmondában a Kolozsvári Grandpierre Endre által Köles nevűnek meghatározott Kalaxais nevet is ide veszi. (**Kolozs** megye és **Kolozsvár** nevében meg megint csak ott van Kolos. Záhonyi András ill. Fazakas Árpád könyve, Az én falum, Kolozs adata szerint Kolozs város (ma már csak falu) Kolos vezér nevéről kapta nevét.)  
Hasonló nevekből van több is, mint például [[K/Kalács\|kalács]] és [[K/Kalász\|kalász]]. Azok viszont inkább (kimondottan utóbbi) az Istennő attribútumaként tartandók számon, ahogy vélhetően a Hindu-Kus [[K/Kalas\|kalas]] népe is istennőről kapja nevét.  
Kol-Os nyilván Gal-Ős, Nagy Ős értelemben is vehető. Itt megint azt kellene tudni, hogy napvallás idejei a szó, vagy korábbi. A [[G/Galaxy\|Galaxy]] címnél taglaltak szerint is a Tejútról származnak a lelkek, (akár) a Nap(madár) közvetítésével (a szentlélek [[M/Madár\|madar]]át lásd ott); a Nap és nép szavak összefüggése szerint is a Nap fiának tartotta magát az ember (de talán csak a napvallás idején; korábban a Tejútanya gyermekeiként azonosíthatták magukat: ezért a magyar = ember jelentése nem annyira a [[M/Magor\|Magor]] Nap fiaiként való értelmezésre hívja fel a figyelmet, hanem [[M/Magyar\|Magyar]] istenanya fiúságra).  

Mivel a közben [[U/Urgula\|Urgula]]-val azonosított trójai-etruszk Erkul és latin [[H/Herkules\|Herkules]] (görög Héraklész) neveket korábban a magyar [[E/Erkölcs\|erkölcs]] szóval szerettem volna megfeleltetni és a logikai-sorrendi buktatókba kerültem, azt találtam ki, hogy az erkölcs szavunk sem más, mint az Úr-Kolos, Er-Kolos alaki változata. Azt viszont nem sikerült (vagy azóta talán már igen) kiokoskodnom, hogy mi lehet a sumér [[U/Urgula\|Urgula]] eredetije, mivel az az Oroszlánnal szemben lévő Vízöntő [[G/Gula#Gula 2)\|Gula]] neve miatt kötöttnek látszik, míg maga a Gula a [[G/Gulya\|gulya]] névből ered (marhacsorda fogalmából lesz folyó és Vízöntő). Így Urgula lehet a Gulya Őre/Ura is, de már akár Kutyaként és nem Oroszlánként. Nehéz dűlőre jutni.  
Viszont akkor ha már a Gulya szóba került, a [[G/Gulyás\|gulyás]] szavunk megfelel Kolosnak. Itt akkor még a [[P/Papszukkal\|Papsukkal]] címnél írottak is szóba jöhetnek, mondván, hogy a szintén botos Orion (lásd [[N/Nap#Nap és Orion\|Nap és Orion]] cím/alcímet is) duplikációja lehet úgy a [[H/Herkules csillagkép\|Herkules csillagkép]], mint a nyelvi szempontból neki megfelelő Urgula.  

Ami még a [[K/Köles\|köles]] nevet illeti, valóban a Nap neve lehet meg benne, ahogy [[M/MAG\|MAG]], [[S/SZEM\|SZEM]], [[B/Búza\|búza]] és [[R/Rozs\|rozs]] szavakban is.  

Ha úgy van, ahogy Magyar Adorján mondja, mármint hogy a [[K/Kulcs\|kulcs]], ugyanúgy mint a cövek, a hímtag jelképe is volt, akkor egyszerűen Kolos eredete van kulcs szavunknak is, annál is inkább, mert a zárnak lyukába tett kulcs ugyanolyan fallikus szerepű, mint a [[T/Trójai faló\|trójai faló]] (ott vár(kapu) betörése kapcsán volt szó defloratio-ról, amely szót Magyar Adorján [[E/Eros\|Eros]] címnél is említi).  
Záhonyi András ill. Fazakas Árpád könyve, Az én falum, Kolozs adata szerint a falu neve a szlávok szerint a "kulcs" szóval áll kapcsolatban. Nos, igen, csak a miértjét nem tudják.  

Közben [[K/Kalács\|kalács]] szónál is szóba került Kolos.  