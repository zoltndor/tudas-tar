---
{"dg-publish":true,"permalink":"/R/Ruha/","title":"Ruha","created":"2024-04-18T18:33","updated":"2024-05-07T18:28"}
---


# Ruha

Mandaeanus (délnyugat iráni és iraki gnosztikusok; lásd [[M/Mandeus\|mandeus]]) korai hagyományban Rūhā és Ur nevek teremtő szellemek nevei, R. H. Allen könyvének adata szerint. Egy kisszótár szerint ennek megfelelően `rúah` a zsidók nyelvén szellemi, spirituális lélek.  
A héber szó az arámiban még `ruha`, de az indonézben és törökben is – nyilván az arab hódítások következtében – `ruh` = lélek, szellem.  

#### Supka Géza Kalandozás a kalendáriumban...

... című könyvében írott sorai mögött nyilván nem kell a ruha szavunkból eredeztetni akarni:
> A [[K/Köpeny\|köpeny]] általában a védőhatalmat jelképezi. Akit a köpenyemmel eltakarok, az a védelmem alatt áll. (A katolikus egyház ezért a Boldogasszonyt külön mint "köpenyeges Máriát" is szokta bizonyos képeken ábrázolni, s ilyenkor az óriási méretű Madonna köpenye alatt tömegeket mutat be, akik ott védelmet keresnek.) Viszont ha a köpenyemet megszaggatom, akkor ezzel azt jelképezem, hogy szegény, a más védelmére szoruló ember vagyok. A zsidó temetési rítusba így siklott bele ősi lélekhiedelmek nyomán a ruha megszaggatásának szokása. A halottak szellemei ugyanis egykönnyen válhatnak az élő ember ellenségeivé. Ezért félre kell azokat vezetni. Meg kell a nevet változtatni bizonyos esetekben, és szegényeknek, "tépett köntösűeknek" kell magunkat tettetnünk, hogy a kóborló szellem ránk ne ismerjen a szegénységünkben.
{ #ukipf}


Ezen szavakkal egyező a nepáli `rūkha` = fa, roma `ruk` = fa, hiszen a Tejútfáról származnak a lelkek. Ru-Ga/Ru-Ha a [[N/Nap háza\|Nap háza]]. A Tejút(anya) és főleg annak méhe a Nap Háza, ahogy [[H/Ház\|ház]] címnél kifejtettük.  
Hasonló összefüggést a [[D/Dame\|dame]], [[D/DIN\|DIN]] és [[B/Boldogasszony\|Boldogasszony]] címnél előjövő aveszta nő, lélek és vallás jelentéssel álló szavak kapcsán is láttunk.  
Lásd még [[R/Ruga\|Ruga]].  

Amikor a gót eredetűnek meghatározott spanyol `ropa` = ruha jelentésű szót filmben meghallottam, rájöttem, hogy ruha szavunkból ered az angol `robe` is. A gót a hunnak felel meg (de azt nem ismerik, a gótot meg rejtélyes módon igen).  

Ha már itt tartunk, a ruha, mint öltözék, előjött [[R/Rag#Rag 2)\|rag]] és [[S/Shroud\|shroud]] címnél is és szakrális tartalmat sejtettünk mögötte. Ha [[R/RU\|RU]] valóban embert is jelöl (márpedig a vörös jelentés nemcsak a földdel \[lásd [[V/Vörös és föld\|vörös és föld]]\], de a rajta élő emberrel is kapcsolatba hozandó), akkor Ru-Ha felbontásban az Ember Háza lehet.  
Mivel őseink Napjelkép-nagymacskák bőréből készült (párduc)[[K/Kacagány\|kacagány]]t viseltek, gondolható, hogy a Ru-Ha ilyenképpen a Nap Házát jelenti. Erről szóltunk [[R/Roe\|roe]] (és [[R/Raw\|raw]]) szavaknál is. Folytatást, sutúl, kurta és egyéb szavakkal is összevetve lásd [[S/Shroud\|shroud]].  
  

#### Péterfai János...  

...vörös színnel kapcsolatosan ír róla:  
> Ru jelent még Vöröset, mint a Ru-Ben héber törzs nevében, a Rub-al-Khali sivatag nevében, a Robin madárka nevében, vagy Robin Hood nevében. A rúd a Vörös-Helye, Ru-D formában. A vörös egykor ruházat színe volt, ezért a Ru-Ha a Vörös-Ház. A Ru Írás és Vörös, ott jöhet egybe, hogy az írások egykor vörös folyadékkal készültek. Ezt nem tudom, de a vérrel készült írások kétségtelenül vörösek voltak.  

Ruha szónak van telluris vetülete is, ami folytán a [[R/Rohad\|rohad]] szó is kapcsolatba hozható vele (persze nem mondható, hogy az egyik szóból ered a másik).  

![assets/Ruha_image1.jpeg|invert_dark](/img/user/R/assets/Ruha_image1.jpeg)  

#### Magyar Adorján Csodaszarvas...  

...című könyvében írja:  
> A mondák szerint pedig az első emberek ártatlan és boldog életet éltek, harcot, öldöklést nem ismertek és csak gyümölccsel, magvakkal, tejjel és mézzel táplálkoztak, testüket pedig csak a fák leveleiből és füvekből készült ruhával födték, nem pedig állatbőrökkel, ahogyan azt a mai tudósok képzelik. Az emberiség eredeti ártatlan és boldog életéről valamint falevélruhájáról, későbbi küzdelmes életéről és állatbőrruhájáról szól a Biblia is, de ugyanezeket tükrözi vissza a görögök hiperboreus-mondái is.  
- Lásd még könyvének 296. oldalán bővebben.  

Ruha-öltözék kapcsán néhány szót. 

#### Falvay Károly Nagyboldogasszony...  

...című könyvében írja:  
> A sámán keleten az átváltozás női tulajdonsága következtében elsősorban női foglalkozás, s a szertartás ott is az éjszakához kötött. Ha férfi sámánkodik, többségében női ruhát ölt. (Falvay K.: A sámánszertartások szimbolizmusához.)  

Valóban azt látjuk, hogy régi öltözetek unisex lepelszerűek voltak és mind égjelkép. A Ru-Ha Nap Háza fogalom az égre, Égistennőre vonatkozik.  