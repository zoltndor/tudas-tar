---
{"dg-publish":true,"permalink":"/A/Analogikus gondolkodásmód/","title":"Analogikus gondolkodásmód","created":"2024-05-08T13:56","updated":"2024-05-08T13:56"}
---


# Analogikus gondolkodásmód

#### Pitlu János Ősnyelvünk titkai...  

...című az Ősi Gyökér 2011/1. sz. megjelent cikkében (mely egy előadás szövege) a mai analitikus felfogást hasonlítja össze a régi analógiással (ezen passzusa [[R/Rész és egész\|rész és egész]], valamint [[M/Mathematics\|mathematics]] címnél is szerepelt):  
> \[...\] követve az ősi módszert: "amint fent, úgy lent...", amint a mennyben úgy a földön is. A nap útját szemlélni és annak biológiai hatásait a Földön követni. Az egyetemes látásmód az egészet a részeken felüli Egységet és Egészséget szervesen, egységben látja. Úgy is fogalmazhatunk, hogy koherens és konzekvens világegyetemet ír le. Az Egy a számokban a Tő, mint a teremtettség, első alanya a teremtő, mindennek Töve. A Több a centrum felé mutat, nem a szétforgácsolódás felé.  
> Az egyetemes, generális szemléletet a görög-római gondolkodással felváltotta az analitika ellentétvető, mindent lebontó specializációjával. A vagy-vagy erő(szak) elve így húz határt definiálva, determinálva, a magasabb és alacsonyabb rendűt részrehajlóan (rendszerint önigazolóan) megállapítva a saját igazát. Nem érti, hogy minden rész és alacsonyabb rendű működés az egészből, az átfogóból ered. A filosofus dicti, a klerikális dogmarendszer így válik kerékkötőjévé az életnek. Amit nem ismer a dogma hirdetője, arra rábélyegzi a 'délibábos', a 'tudománytalan' jelzőt. A nyelv és őstörténet tekintetében ezzel a helyzettel állunk szemben.  
> Az egyetemes ősi szemléletmódról Hamvas Béla és Várkonyi Nándor komoly összefoglaló munkát készített. Az Ő szemléletük a keleti és az ősgörög doktrina-rendszer szemléletében szintetizálja az analógia és az analitika szemlélet rendszerét.  
> Az analitika, a ráció, rasszokra, részekre szakító kripto-igazsága, a matematikai szám és mennyiségi szemlélet alapja, míg az analógia az intuitív, érzelmi rokonító szemlélete a form a mérhetőségén túli szimbolikus képi világába kalauzol.  
> 
> A megszokott tudományos gondolkodásmód mindig lineáris és kauzális (ok-okozati) a formális látható valóság meghatározott szintjein mozog. Ezért nevezhetjük vízszintes gondolkodásmódnak.  
> A másik gondolkodásmód az analógiák törvényén alapul. Az analogikus gondolkodásmód függőlegesen fűzi össze a hasonlót a hasonlóval. Az analógia nem ok – okozati összefüggést ír le, hanem mindig, amikor kérdésre ad választ.  
> ![assets/Analogikusgondolkodásmód_image1.png|invert_dark](/img/user/A/assets/Analogikusgondolkod%C3%A1sm%C3%B3d_image1.png)  
> A bal agyfélteke értelmen alapuló gondolkodás, ami racionális az vízszintes gondolkodásmód, férfias jellegű (tudományos). A jobb agyféltekés gondolkodás, amely intuitív, az függőleges gondolkodásmód, nőies princípium (művészi). A bal agyfélteke beszél a logikus nyelven (amit a jobb oldali teremtett) így nehéz leírnia a jobb oldali tartalmakat.  
> Egy példával illusztrálom a két gondolkodásmód közötti különbséget: "Azért fogyott ki a víz a tartályból, mert a vízszintjelző nullára állt (vízszintes gondolkodásmód) vagy "Amíg a víz elfogyott a vízszintjelző nullára állt." (függőleges gondolkodásmód).  
> Összefoglalva a világ megismerésének módszertani különbségeit a tudomány analizál (szétválaszt, keresi a különbséget), - az ezoteria, a művészet szintetizál (egységet teremt, keresi a hasonlóságot). A vízszintes gondolkodásmód ok-okozati láncolattal keres, - a függőleges analógiákkal (a hasonlók egybefűzésével).  

#### Bognár Ferenc A Szűzanya (Fekete Madonna) fattyú népei...

...című az Ősi Gyökér 2009/3. sz. megjelent cikkének bevezetőjében is hasonlóan írja (más cikkeiben volt szó már hasonlókról, a féltekék kapcsán is):  
> A tudomány által megvetett útra térek, amikor a mesék világát igyekszem a realitás köntösébe bújtatni. Azért merek még is nekivágni a lehetetlennek, mert tanulmányaim oda vezettek, hogy a modern világ megítélése a mesék valótlanságáról, pusztán egy korszakos értelmezési zavar következménye. A mesék valóságtartalma, szimbólumokba kódolt, ősi élettudást hordoz. Ezért igazsága, csupán a mára idegenné vált megközelítéssel, a rég elveszett analógiás látásmód képi olvasatával hüvelyezhető ki. Természetesen az ekkor elénk táruló irracionális világ képe eltér a megszokottól, de ma már tudjuk, hogy a ráció csupán egyik agyfelünk terméke, és a másik agyfélteke absztrakt, irracionális képei, mint az alkotó folyamatok részei, a valóság egy mélyebb, elvonatkoztatott körébe tartoznak. Kimondhatjuk, hogy az életünket tekintve, van egy szokványos hétköznapi valóság, de mellette van egy nem-szokványos elemekből és észleletekből összeálló valóságoldal is, amely mára a tudattalan működések látens körébe került át. Legyen elég itt a két agyfél eltérő működésére utalni, hogy az egyik oldal ért és szavakba tudja önteni az észleleteket, míg a másik erre képtelen ugyan, de a látás mezejét uralva, a vizuális és érzelmi észlelés elemeinek összerendezését, racionalitás nélkül is kiválóan elvégzi. A tudattalanba merült érző-látó folyamatokkal együtt, egy varázslatos ismeretvilág is elveszett.  
> Robert Graves angol történész Az aranygyapjú című könyvében erre utalva megjegyzi: - A rómaiak általában unalmas, betû szerint gondolkodó népség voltak, a képi ábrázolás zavarba hozta, sőt többnyire felbosszantotta őket. Horatius is maró gúnnyal beszélt a kentaurokról. "Ugyan ki látott, - kérdi – félig ember, félig ló szörnyszülöttet?" Nem fogta fel, hogy a kentaurok, szilénoszok, szatírok és más hasonlók egyszerűen pelaszgok, (őslakosok) akik e képszerű jelzés szerint a lovak, kecskék vagy más totemállat testvériségéhez tartoztak."  
> Így veszett el a meg nem értés által lassanként, a képekbe és utalásokba ágyazott mitikus tartalom, az ősi ismeretvilág. Ma, kizárólag egyetlen megközelítésről tudva fordulunk a környező világ felé, holott már a prehisztorikus korban élt elődeink tudtak az ember kettős észlelőrendszeréről, és ezek párhuzamában alkották meg a Világ létének elméletét.  
> \[...\]  
> Nagy előnyünk, szent örökségünk az egyeztető, analógiás képi megfeleltetésre berendezkedő nyelvi kifejezésmódunk, azaz a szóképeink, melyek éppen az eddig emlegetett érző-látó féltekét ingerlik, aktiválják, és innen ered a magyar alkotó tehetség. Népi díszítőízlésünk formagazdagsága szintén az ősi nő-vallásunk hagyatéka.  

Már volt arról valahol szó, hogy a beduinok vagy kik voltak(?) a sejk lábában elefánt agyarát látták. Indiános filmben vaslónak hívtak valamilyen gépet, afrikaiak pedig a vonatsínt hívták vaskígyónak.  

[[B/Bárány Péter\|Bárány Péter]]ről, Carl Jung előfutáráról szólva írja a témával kapcsolatban Gyárfás Ágnes:  
> "Bárány Péter az asszociációs lélektan első kidolgozói közé tartozik. Ennek lényege, hogy az ember egymáshoz csatolt képekben gondolkozik. A csatlakozás általában helyes, de lehet hibás vagy hiányos. Ebből adódnak a gondolkodási problémák, sőt, a lelki betegségek is. A csatlakozó képek lehetnek világosok, vagy homályosak. A homályos képek elmerülnek, mert a friss világos képek elnyomják őket. Bárány Péter ezzel a leírásával nemcsak korát előzte meg, hanem Sigmund Freud mély lélektanának is elébe ment több mint 100 esztendővel." (Dr. Gyárfás Ágnes 2020, december 3.)  

[[L/Logikai gondolattársítás, gondolatfűzés\|Logikai gondolattársítás, gondolatfűzés]] címnél is szerepelt:  

Több helyen, YouTube kommentfelületén és egy cikkemben Quorán is rámutattam, hogy nagyon fontos, hogy a megfelelő logika mentén kapcsoljunk össze két dolgot és még többet (kivált olyan dolgokról, melyek több ezer éves múltját kutatva innen nézve nehezen értelmezhetők).  

#### Antal István Tündéres, derengő...

...című Ősi Gyökér 2005/4. sz. megjelent cikkében is írja:  
> A cél ugyanis sosem a modell, hanem a teljesség. Azt hiszem, ha akarok, bármilyen elméletet felállíthatok, tetszés szerint, s ha elég szorgalmasan gyűjtöm hozzá az adatokat analógiákat, előbb-utóbb be is bizonyítom azt. \[...\]  
> Nagy felelősséggel, önuralommal, önmérséklettel kell mozogni az analógiás gondolkodás világában, hisz bármily két valóságelem között lehet találni átvezető, összekapcsoló, köztes állapotot.  

## Képies kontra gépies beszéd és gondolkodás

#### Szarvas Gábor Latin fordításaink és a latinosságok...  

...című [ezen](https://epa.oszk.hu/nyelvtudomanyi_kozlemenyek_1871.pdf) weboldalon elérhető tanulmányában írja (az analitikus gondolkodású embereket feljebbvalónak beállítva):  
> A második tényező, melynek a latin nyelv sajátságainak jó halmazát köszöni, az objectiv eléadásban fekszik; míg az újabb\[?\] nyelvek annyira saturálva vannak abstract kifejezésekkel, hogy már alig vágyunk képesek öt-hat sort leírni képek nélkül. Íme egy rövid példa:  
> "Konyecz jó taktikának tartotta Gierig urat tolni maga elé, gondolva, hogy az megszentelt fejű ember; s szava többet ér Bécsben, mint száz lovaskapitányé; az már egyszer leszállította Föhnwald urat a nyeregből, majd most is elbánik vele; csak annak menjen neki." \[Jók. Szer. bol. IV.\]  
> E momentum nem kevésbé sok eltérést szül nyelvünk és a latin közt s tetemesen nehezíti a fordítást akár latinból magyarra, akár megfordítva. \[Itt példákat sorol.\]  
> Egyáltalában fordítóinknak nem volna szabad szem elől téveszteni, hogy a valódi római szemléleti mód s a tárgyilagosság nagyobbára karöltve járnak; e körülménynek figyelembe vétele s a magyar kifejezésnek helyénvaló módosítása bizonyára igen sokat csiszolna le azon darabosságból, mely nagy részöket élvezhetetlenné teszi.  