---
{"dg-publish":true,"permalink":"/M/Mássalhangzó-torlódás/","title":"Mássalhangzó-torlódás","created":"2024-05-10T03:45","updated":"2024-05-10T03:45"}
---


# Mássalhangzó-torlódás

#### Péterfai János írja:

> A szó eleji mássalhangzó torlódás az egyik legfontosabb bizonyítéka az [[I/Indo-európai nyelvcsalád\|indo-európai nyelv]]ek magyar eredetének. Amennyiben visszatesszük a megfelelő magánhangzót a szó eleji két mássalhangzó közé, számtalan esetben tisztán megjelenik a magyar szó. Ezzel a súlyos ténnyel az indoeurópai nyelvészek úgy próbáltak megbirkózni, hogy azt bizonygatták, a magyarok bontják fel a szó eleji mássalhangzó torlódásokat, és nem az indoeurópaiak lökik ki a szó elejéről a magánhangzót, a beszéd gyorsulása miatt. Ezzel a hozzáállással azonban elvesztették tudós rangjukat.  

#### Götz László Keleten kél a Nap...

...című könyvének [[N/Nyelvészet mint tudomány\|nyelvészet mint tudomány]] címnél is szereplő soraival folytassuk:
> A rokon artikulációjú mássalhangzók metamorfózisának \[többféle\] oka \[is\] lehet például civilizációs hatásokra bekövetkező hanglecsiszolódás, lekopás, a könnyebb, gyorsabb avagy éppen pongyola kiejtés irányában, mint például korunk reklám- vagy távirati stílusa.  
> Ha az indogermán nyelvemlékeket közelebbről szemügyre vesszük, világosan megkülönböztethetünk egy régebbi, gazdagabb vokalizált és egy újabb, magánhangzókban jóval szegényebb réteget.  

Majd példákat közöl táblázatos formában, az alábbi megjegyzéssel:  
> Ezek a magánhangzókiesések valóban időbelileg következtek be. Magyarázatukat azonban nem valamiféle okkult nyelvfejlődési törvényben, hanem egyszerűen a hangsúlyos és hangsúlytalan szótagok magánhangzóinak különböző erősségű artikulációjában találjuk meg: a hangsúlytalan magánhangzó idővel elhalkult, majd teljesen kiesett.  
> Mivel pedig az indogermán nyelvek két- vagy többszótagú szavainak nagyobb részében az első szótag hangsúlytalan, többnyire az első magánhangzó esett ki. Így keletkeztek az indogermán nyelvekre olyannyira jellemző mássalhangzótorlódások, főleg a szavak elején, de szóközben vagy a végződésekben is, annak megfelelően, hogy melyik szótag volt hangsúlytalan. Ezt – mint láttuk – Trubetzkoy olyan lényegesnek tartotta, hogy az indogermán nyelveket meghatározó hat kritérium közé is bevette (lásd [[I/Indogermán nyelvészet\|indogermán nyelvészet]]).  

Ezek a magánhangzókiesések az egyes indogermán nyelvek rokon szavaiban gyakran látszólag annyira különböző hangalakokhoz vezetnek, hogy a nyelvtudomány sok esetben metatézist, hangátvetést tételez fel.  
A bemutatott példákból \[lásd táblázatos adatait könyvében\] világosan megállapítható, hogy ezeknél a különféleképpen vokalizált szóalakoknál nem magánhangzó-[[H/Hangátvetés\|metatézis]]ekról, hanem a hangsúlytalan magánhangzó kieséséről van szó.  
![assets/Mássalhangzó-torlódás_image1.jpeg|invert_dark](/img/user/M/assets/M%C3%A1ssalhangz%C3%B3-torl%C3%B3d%C3%A1s_image1.jpeg)  
Könyvének 145. oldalán mássalhangzólekopás címmel folytatja a témát.  
> Igen jellegzetes hangváltozásnak tartják az indogermán nyelvekben – ezeken belül különösen a germánoknál – a szavak első mássalhangzójának lekopását. Hasonlóan az első szótag magánhangzójának kieséséhez, ez a hanglekopás is felléphet a hangsúly hátrahelyezése következtében is. De nem csak ekkor. Valódi értelemben vett lekopásoknál először többnyire a magánhangzó esik ki, majd a szókezdő mássalhangzó zöngésból zöngétlenbe megy át, illetve mindinkább elhalkul, leheletszerűvé válik és végül teljesen eltűnik.  

Példája: latin `corvus` - ófelnémet `hraban` - német `rabe` = holló.  

Götz László könyvének 189. oldalán folytatja az [[I/Indogermán nyelvészet\|indogermán nyelvcsalád]] pidginizáció jelenségéhez hasonlatos kialakulása kapcsán (bevezetőt lásd [[N/Nyelvészet mint tudomány\|nyelvészet mint tudomány]]):
> Eddig bemutatott összehasonlító táblázatainkban is jól megfigyelhető, hogy az indogermán szavak első szótagjainak magánhangzói – a magyar, a szumér és a szemita nyelvekhez viszonyítva – az esetek túlnyomó többségében kiestek. Ez, mint már említettük, egyrészt a hátrahelyezett hangsúly, másrészt pedig a vele párhuzamos pongyola artikuláció következménye. De mást is elárul ez a jelenség. Azt, hogy az indogermán nyelvekben legtöbbször éppen a szavak legfontosabb, a tulajdonképpeni alapjelentést hordozó első szótagjai korcsosodtak – mondhatnánk szabályszerűen.  

Lásd még a témáról [[S/Szláv#Szláv nyelvek\|szláv nyelvek]].  