---
{"dg-publish":true,"permalink":"/M/Mammoth/","title":"Mammoth","created":"2024-05-09T01:31","updated":"2024-05-09T01:31"}
---


# Mammoth

Mammut. Oxford is szibériai orosz eredetet (`mamont`) vél mögé, mellyel egyetértően írja Toldy Géza:  
> Orosz szó elferdítése az őskori elefánt közkeletű neve a mammut is amelyet 1696-ban egy Ludloff nevű muszka keresztelt `mamont`-nak, merthogy a jakut és a tunguz – hogy a föld gyomrában akad rája – turkálása közben ottrekedt óriás vakondoknak nézi, a föld pedig egyik-másik tatár tájszólás szerint `mamma`.  

Természetesen a [[M/MA\|MA]] etimon többjelentésű, Ma-Mont itt azt fejezhetné ki, Földnagyságú Hegy, a méretére utalva.  
  

Ha eddig nem lett volna nyilvánvaló, hogy a [[T/Tejútanya állatalakjai\|Tejútanya állatalakjai]] közül egy újabb, éppen igen testes és a mama szóval igen szépen kapcsolatot mutatni látszó mammut kifejezésével is bizonyítékul szolgáló állatról van szó, akkor a Toldy Géza féle passzushoz hasonló, ...

#### Varsa Mátyás A legrégibb magyar mítosz...

...című tanulmányában előjövő írás biztosít minket jó elgondolásunkról:  
> Most olvassuk el a következő beszámolót egy mitikus állatról: "a kihalt óriás állat, a mamut az obi-ugorok és a szamojédok szerint még most is él a vízben, különösen ott, ahol örvények, VESZélyes folyamszakaszok vannak az Obban. A mamut az osztjákok szerint a szarvával, a kondai, tavdai és vagilszki vogulok szerint félszarvával felhasítja a jeget, így 'mamuthasítások', partszakadékok jönnek létre. Vízi-állatnak, földrénökrének nevezik, a vogulok víz urának, az osztjákok VESZ-nek, VESZ-öregnek, és még több más VESZ kezdetű összetétellel utalnak rá[^1].  

Könnyen látható, hogy a leírás az égre ugyanúgy alkalmazható.  

## Lábjegyzetek

[^1]: Lábjegyzet:  
A folytatást csak itt adom:  
A külsejét nem adják meg egységesen (-) a vaszjugániak még ember-VESZ-ről is tudnak. (-) Az irtisiek szerint a mamut gátként elzárhatja a folyót; az utazók számára VESZélyes, (-) ezért Berjozovban áldoznak neki, hogy az utazókat jégtöréstől és partszakadástól megvédje. Közösen VESZnek egy rénszarvast, melyet egy örvénybe dobnak. Ezzel egyúttal a halfogási lehetőségek is javulnak. Ahol mamut tanyázik, éppen ott nem VETnek ki hálót, onnan lehetőleg még vizet sem mernek (állhatna így is: VESZnek). A Tavdán a vízen átúszó lovakat magához vonja (fogalmazhatnánk így is: magához VESZI). A pelimieknek állítólag sikerült meggyújtott puskaporral, gyantával stb. és egy embernek öltöztetett bábuval egy csónakot az örvénybe hajtaniok és a mamutot megsemmisíteniök." (Vagyis: el- VESZejteniök.)  