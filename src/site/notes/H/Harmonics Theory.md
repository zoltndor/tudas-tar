---
{"dg-publish":true,"permalink":"/H/Harmonics Theory/","title":"Harmonics Theory","tags":["Englishtexttranslated"],"created":"2024-04-22T12:54","updated":"2024-04-27T00:17"}
---


# Harmonics Theory

A püthagoreusok szerint a 7 planéta és a csillagok a napisten lantjának zenéjére lejti égi táncát; azt hitték, hogy a zenei hangok közti távolság arányosan megfelel a planéták egymástól való távolságának. Úgy okoskodtak, hogy ha a napisten a felelős az égi rendért, ő gondoskodik a mennyei harmóniáról is (l. a magy. összhang fogalom kettős értelmét).  

Az univerzum elemei egy [[P/Pythagorasz\|Pythagorasz]]nak (lásd ott) tulajdonított, fény és ezáltal hang-hullámokon, frekvenciákon nyugvó dallam-elmélet szerint áll össze. A kozmosz káosza a nyugalmi állapot.  

#### Oláh Imre A magyar lélekhit keleti elemei...

...című Ősi Gyökér 2004/3. számában megjelent cikkében írja (több helyen szerepelt):  
> S hogy nyelvünk nem egy akármilyen szedett-vedett mozaiknyelv, arról maga a híres angol költő Sir John Bowring tanúskodik legszebben: "...Aki megfejti, az az isteni titkot fogja boncolni, annak is az első tételét: Kezdetben vala az Ige, és az Ige vala az istennél és az Isten vala az Ige." (The Poetry of the Magyars.)  
> Ennek az "Ige" szónak, (nem nyelvtani fogalmak, hanem belső tartalom szerint) többféle értelme van. Egyfelől a Genezis szerint, például a hangra (a kínai Nagy Hang a Kung megszólalására \[[[Hang\|hang]], kong magyar szavainkkal azonos\]) indult meg a teremtés a Nagy mélység vizében.  
> Egy másik jóval ősibb keletű – hindusztáni bölcsészeti rendszer értelmezése alapján: az [[I/Ige\|Ige]] a [[S/Szentháromság\|Szentháromság]] egyike. De vizsgálatunk kiindulópontjaként szolgáljon itt prof. Badiny Ferenc mérvadó észrevétele: A nagy szarv között látható gömb/csillag, (\*) jelentése Áz, amely azonos a hindu bölcselet Barahmá gondolatával. Mármost, ha az istenség eszméjét, a Teremtő-elv: Brahmá lényegének legkezdettebb értelméhez kapcsolódó ősfogalmat elemezzük, akkor a Szentháromság hittitok alapgondolatához jutunk. Ugyanis a Szatapatha Bráhmana ezt írja: "Brahmá, egy szarvas képében (hímnemű princípium), Vakhal a szarvasünővel (női princípium), egybekelvén teremté meg a Kozmoszt." A kommentár szerint: A Nőnemű-logosz, az "Ige", a "verbum"; maga az isteni hang. Tehát az isteni hang, amely rokon értelmű az Igével vagy szóval, a hindu bölcseletben az első indíték ereje, úgy is mondhatni: Brahmán női fele. Eszerint a hindu [[V/Vach\|Vach]] az "ős női" eszme, az Ige fogalma, és a "szférák zenéje" voltaképpen egy és ugyanaz.  
> Patandzsali: Az Ő (Brahma) megnyilvánulása az ős-ige (az ős hang: Aum.) A mai emberiség számára a kung-gong helyébe ez az AUM lépett "a Nagy malom örök zúgásával". Tehát, ha azt vesszük, a világ alapja az éterrezgés, melynek eredője, ezoterikus értelemben véve: a kongó-bongó [[H/Hang\|hang]].  
> Baktay Ervin: Az AUM elmélyedő ismétlése a mindenség létesítő áramát remegteti végig bennünk. Az AUM az isteni eredetű létáramba kapcsolja be a szellemet, s ez meggyorsítja a kibontakozást, az egyesítettség elérését. Hasonló gondolatot fejez ki a Védák "éneklő tehene/szarvasa", és Boetius Musica mundanja, aki szimbólumként értelmezte a zenei kozmológiát. Ugyanúgy a zenei kozmológiához csatlakozott Kepler is, mikor a bolygópályákra vonatkozóan keresett zenei analógiát. (Harmonices mundi. Libri v.)  
> Liszt Ferenc szerint: A zene a mennyország előcsarnoka." Érdekes, ma már a kutatás is a fentiek mellett szól. Ugyanis a BBC híradása most közölte, hogy a csillagászok lehallgatták a Kozmosz moraját, a kozmikus szimfóniát.  

Kon-Fu-Cse mondta talán: "Arra a kérdésre, hogy vajon egy királyságot megfelelően, netán jó vagy rossz erkölcsök szerint igazgatják, a választ zenekultúrájának minősége adja meg."  
![assets/HarmonicsTheory_image1.png](/img/user/H/assets/HarmonicsTheory_image1.png)  
Ezzel egyet értően mondja Kubínyi Tamás a náci propaganda miniszter Göbbels kapcsán, hogy ő adta ki utasításban, hogy a természetre hangolt zenei A hang 432 Hz-ét 440-re emeljék (erről internetes konteók is születtek). Kubínyi arról nem szól, hogy ma Indiában használt 450 Hz-re van belőve, de a 440 tény, hogy nem [[K/Kilences számrendszer\|kilences számrendszer]]ű, nem harmonikus, így az erre a hangfrekvenciára épülő hangskála egyensúlyt bontó, akár DNS-szintű behatást okoz. Lásd a csatolt képen levő infókat is. (A vízre okozott hatás azért fontos, mert a testünk 70%-a víz, azaz minket programoznak!)  
A Magyar Királyságban, ha egyszer lesz újra ilyen (Habsburgok és fajtársaik nélkül), az első rendelkezések között a természetes harmonikus frekvenciákra való visszaállás kell szerepeljen.  

Még évekkel korábban, az [alábbi](https://youtu.be/aeRDLskUSZM) Turul és Szarvas II. rész című ÁKA előadásában kivesézte a témát. 1:19:44-nél és előtte is szó van arról, hogy Bach 432 Hz-es zenei A hangra írta darabjait és Verdi is levelet írt a zenei bizottsághoz, hogy az ő műveit is ilyen frekvencián játsszák. A magasabb frekvenciákkal ugye spanolják az idegeket. 1:52:30-nál folytatja a gondolatmenetet azzal, hogy a megemelt értékekkel könnyebben befolyásolnak minket, ahol a elfogadjuk a tőlünk idegen forrásból érkező irányítását és ahol a saját belső világunkat feladjuk.  
1:28:43-tól azt magyarázza, hogy a szabályok síkodomok belső szögeinek összege ugyanúgy 9-es számrendszerű lesz. A háromszögnél 180°, a körbe rajzolható négyzet belső szögeinek összege 360° (négy derékszög ugye, de mondhatjuk úgy is, hogy a "teljes körre szükség van"), ötszögnél (három segédháromszög alapján 180x3) 540°, hatszögnél 720°, hétszög 900°, nyolcszög 1080°, aztán a 14 csúcsú-oldalú sokszögé éppen 2160. Ez igen érdekes, tekintve, hogy a 14 ágú szarvasagancs igen tisztelt volt, de erről nem szól Kubínyi Tamás.  
Még korábban volt szó a 432 prímtényezős felosztásáról (a legkisebb egész számmal osztunk): 432/2=216/2=108/2=54/2=27/3=9/3=3/3=1. Így jutunk el az 1-ig. Ha egyre ki tudom hozni, akkor az egy jó szám. Ha nem tudom, akkor ott valami nincs rendben. Például a 440 Hz prímtényezős felosztását 11-ig tudjuk levinni, utána megállt a tudomány.  
A zeneelmélet két meghatározóbb száma 3 és a 2x2=4.  
1:57:40-nél szól a 440 Hz-re változtatás kiagyalójáról, Göbbelsről, német propagandaügyi miniszter 1939-ben javaslata volt (már ismerte a lélektani hatását: a tömegek manipulálására a 440 Hz sokkal alkalmasabb).  

#### Richard H. Allen Star Names...

...című könyvében írja:
> In Rome it was often thought of as the Heavenly Girdle, Coeli Cingulum, and as a Circle; Pliny, calling it Circulus lacteus, followed Cicero, who also said Orbis lacteus, and made extended allusion to it in his Vision of Scipio as "a radiant circle of dazzling brightness amid the flaming bodies."  
> It is in this Vision that we find a graphic and beautiful description of the nine heavenly crystal circles, the foundation of the old system of astronomy, from which issued the Harmony of the Spheres universally believed in till the times of Copernicus; but Euripides already had written of it:  
> *Thee I invoke, thou self-created Being, who gave birth to Nature, and whom light and darkness, and the whole train of globes, encircle with eternal music.*  
> —  
> Rómában gyakran gondoltak rá égi övként (Coeli Cingulum), és körként; Plinius, aki Circulus lacteusnak nevezte, követte Cicerót, aki szintén Orbis lacteusnak mondta, és kiterjesztett utalást tett rá Scipio látomásában, mint "egy káprázatos fényességű sugárzó körre a lángoló testek között".  
> Ebben a látomásban találjuk a kilenc égi kristálykör szemléletes és gyönyörű leírását, amely a régi csillagászati rendszer alapja, és amelyből a Szférák Harmóniája származik, amelyben Kopernikusz koráig általánosan hittek; de már Euripidész is írt róla:  
> *Téged szólítalak, te magad teremtette Lény, aki a természetet szülted, és akit a fény és a sötétség, valamint a gömbök egész sora örök zenével ölel körül*.  

A [[T/TÜN\|TÜN]]-nel egyeztethetőnek tűnő [[T/Tone\|tone]] és (főleg) a [[T/Tune\|tune]] szavakról ott és másutt is esett szó. A [[D/Dallam\|dallam]] (Dal-Lam, Dal-Am) szavunk is égi, magas, bölcsességeket ([[T/Tall\|tall]], [[T/TÁL\|TÁL]]) tartalmazó dalok (mesék; angol [[T/Tale\|tale]] = mese), ritmusok, rigmusok, melyek [[T/TEN\|TEN]] = Isten, a világnak dalban való teremtését beszélik el. A tune/tone is eképpen fűzhető fel szent hetes, Nap (fény) jelentésű etimonokból álló [[D/Dó, Ré, Mi, Fá, Szó, Lá, Ti hangsor\|Dó, Ré, Mi, Fá, Szó, Lá, Ti hangsor]]ra, a dallam-elmélettel egybehangzóan.  
Lásd még [[C/Csend\|csend]] és/vagy [[Z/Zene\|zene]] címnél írottakat.  