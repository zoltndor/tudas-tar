---
{"dg-publish":true,"permalink":"/T/Tűzlopás/","title":"Tűzlopás","created":"2024-05-15T19:59","updated":"2024-05-17T04:25"}
---


# Tűzlopás

Tűz-lehozás címmel is állhatna. Épp a hozni értelmű angol [[B/Bring\|bring]] szónál szerepelt Fáy Elek A magyarok őshona című könyvének 208-210. oldala által ihletett írás arról, hogy miként lehet az, hogy felsorolásra kerülnek B-L, P-L, B-R, V-R, stb. vázú (növény- és állat)nevek: olyanok, melyekben közös, hogy tüzük, lelkük, életmelegük van, azaz egyszóval élet van bennük. Ugyan a [[F/Friction\|friction]] címnél is taglalt [[T/Tűzfúrás\|tűzfúrás]] logikáját és a [[K/Keresztrefeszített Nap\|keresztrefeszített Nap]] ideáját is beleláthatnánk a szavakba, mégsem kell forgást keresni bennük, de tény, hogy maga a forgatás is a tűzcsináláshoz kötött, ahogy hoz, hordoz, lop, stb. is a tűz égről való lelopásához/lehozásához. Az is kétségtelen, hogy az [[E/Életkör\|életkör]] fontos rendszer és abban minden forog. Lásd még Magyar Adorján sorai alatt erről.  

Fáy anyagát...

#### Magyar Adorján Kérdések...  

...című könyvében dolgozta fel/tovább:  
> Véletlen-e, hogy a magyar [[L/Lop\|lop]] ige az olasz `leppare` = lopni-val egyezik, míg viszont a magyar rabolni ige pedig az olasz `rubare`, német `rauben` igével egyezik? Nem érdekes-e pedig, hogy lop igénk a rabol-nak r-hangos kiejtése? A magyar rabol \[vö. még angol `rob`\] igének hangzásilag teljesen megfelel a német `Rabe` = holló szó. A magyar rabol, a latin `rapire` = rabolni ige töve pedig megfordítva adja a finn `vurasta` = lop, latin `furare`, orosz `vorovat` = lopni igéket, de ezeknek még a magyar varjú, finn `varikse` = varjú szavak felelnek meg. Hogy a [[V/Varjú\|varjú]], és a [[H/Holló\|holló]]-féle madarak természetes szokása a fényes dolgok lopkodása, tudjuk mindnyájan.  
- A [[S/Szarka\|szarka]] is ide sorolható.

> Tudják pedig a mythologusok, hogy a tűznek az égből való lehozása, illetve a Prometheus-féle tűzlelopási hitregék a holló és varjúféle madarakkal is a legkülönbözőbb népeknél, még az amerikai indiánoknál is összefüggésben vannak, amennyiben az égbe repülő és onnan tüzet lehozó istenség ilyen madárral is jelképeztetett. Nem érdekes-e tehát ezekután az, hogy a magyar holló szóval viszont a német `hohlen` = hozni ige egyezik? Megemlítjük még, hogy a már föntebb is szóba hozott afrikai oromo nyelvben `labobu` = lopni, `barau` = tolvaj. Nem nyit-e tehát szemeink előtt szédítő távlatot az, ha eszünkbe jut, hogy a szumir nyelvben [[B/BAR\|bar]] = tűz, hogy a magyar parázs, pörköl, pernye, forró, olasz `bragia` = parázs, a német `Brand` = égés stb, szavak is mind tüzet, hőt jelentenek, hogy a görögöknél Prometheusz és Foroneusz egyaránt tűzistenek? Hát az olasz `volare`, francia `voler` = lopni nem csupán a magyar lop igető megfordított alakja-e? Azon körülmény pedig, hogy ezen olasz és francia szavaknak egyúttal röpülni értelmük is van, nem juttatja-e ismét a repülő madarat eszünkbe? S hát a magyar repül, röpül ige a rabolni, rauben, rubare igékkel nem azonos? Ámde nem csodálatos-e, hogy az említett ősrégi afrikai ragozó oromo nyelvben is `barau` = rabolni, `barsziszu` = repülni? Holott az olasz `portare`, német [[B/Bring\|bring]]en = hozni igék meg a holló-hohlen összefüggést juttatják eszünkbe. Mind e csodálatos összefüggésekre nyelvészeink eddig vajjon miért nem jöttek rá? Kétségtelenül azért, mert éppen a magyar nyelvet eléggé figyelemben nem részesítették, s azt csak amolyan újabban előállott keverék nyelvnek tekintették. Pedig mindezt már 1910-ben, ha csak igen röviden is, de már említi Fáy Elek, aki azonban szintén a magyarság ősnép volta elméletét vallja.  
- A latin `fūr` = tolvaj tehát tűz tolvaj, azaz a fényt lopja, de valójában a forgó rendszerben a sötét és világos egymást váltják. Ezért a [[F/Forog\|forog]] gyöke is megfelel.

Itt még annyi megjegyzést kell tenni, hogy az egyes [[M/Madár\|madar]]ak (melyről tudjuk, hogy lélekhordozók) nevei szükségképpen hímségi etimonokból állnak és mivel a tűz is hímségi, ezért is felelnek meg egymásnak a szavak. Ami a repülést illeti, nyilvánvaló, hogy szintén hímségi, hiszen szállni a levegőben, fellegekben (fenn = fény) lehet. Mondhatjuk ezek alapján, hogy Magyar Adorján filológiai értelmezése kissé erőltetett vagy akár azt is, hogy téves, de ez szigorú lenne; ahogy sok helyen szóltunk róla, a hímségi szavak egyes szekunder jelentései okozzák a zavart, mert átfedés van köztük. Az is tény, hogy minden összefügg mindennel és azt a magyar nyelv alaprétegének szavai jól mutatják.  
[[B/Bird\|Bird]] címnél újfent elmondtam, a madár jelentésű szavak megfelelő értelmezése hasonlóan fontos, mint egy Istennév elemzése. Viszont be kell ismerni, hogy egyes szavak pontos magyarból való eredeztetése gyakorlatilag azért lehetetlen, mert sok mitológiai kapcsolata van. A sok ugyanúgy probléma mint a kevés. Annak esélye, hogy minden szót el lehessen helyezni egy-egy ősmagyar mítoszból kiemelve, szinte egyenlő a nullával. Ezért kell az olyan értelmezéseket elfogadni, mint Magyar Adorjáné. És persze tovább kutatni és kutatni, megpróbálni összeszedni azokat a [[L/Lure\|lure]] címnél álló mondához hasonló mítoszi anyagot, amelyekben tetten érhetjük a magyar kiinduló ideákat.  
Természetesen minden más témához kapcsolódó anyagot lásd még [[P/Prométheusz\|Prométheusz]].  